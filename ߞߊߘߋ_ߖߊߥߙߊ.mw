
 {{Databox}}

'''ߤߖߊ߬ ߞߊߘߋ ߖߊߥߙߊ''' ߕߐ߯ ߓߘߍ ߟߋ߬ ߦߋ߫ ߞߊߘߋ ߖߊߥߙߊ ߘߌ߫ ،ߊ߬ ߥߟߏߘߊ ߁߉߄߀ ߠߋ߬ ߟߊ߫ [[ߛߊ߲߬ߜߊ߬ߙߟߊ]] ﴿ [[ߞߙߎ߬ߛߊ߫|ߞߙߎߛߊ߫]]﴾ ، ߊ߬ ߛߊ߬ ߘߊ߫ ߞߏ߲ߞߏߘߌ߬ߓߌ ߕߟߋ߬ ߂߄ / ߂߀߂߀ [[ߞߐߣߊߞߙߌ߫]]. ߖߌ߬ߣߍ߬ߞߊ ߟߋ߬ ߦߴߊ߬ ߘߌ߫ ߸ ߊ߬ ߦߋ߬ [[ߡߏ߬ߛߏ ߟߎ߬ ߝߐߘߊ|ߡߏ߬ߛߏ]] ߘߐ߲߬ߞߟߌ߬ߟߊ߬ߟߊ ߝߟߐ ߟߎ߬ ߘߏ߫ ߟߋ߬ ߘߌ߫  ߜߟߏ߬ߝߌ߲߬ߠߊ ߘߍ߲ߒߖߘߍߟߦߊ ߕߊ߬ ߛߊ߲߬ ߞߎߘߊ߫ ߏ߬ ߟߎ߬ ߟߊ߫ .

== ߊ߬ ߜߋ߬ߙߋ ==
ߊ߬ ߛߐ߬ߘߐ߲߬ ߘߊ߫ ߖߋ߬ߟߌ ߞߐߙߍ ߟߋ߬ ߞߣߐ߫ ، [[ߞߊ߬ߙߌ߬ߝߟߊ߫ ߖߊߥߙߊ]] ߣߌ߫ [[ߕߌߘߊ߲ߞߋ ߘߎߞߎ߬ߙߋ]] ߟߎ߫ ߘߋ߲ ߠߋ߬. ߊ߬ ߝߊ߬ ߕߘߍ߬ ߦߋ߫ ߛߣߍ߬ߞߍ߬ߟߊ ߛߋ߲߬ߘߐ߬ߞߏߟߏ߲ ߕߊ߯ߡߟߊ߫ ߟߋ߬ ߘߌ߫ ߸ ߡߍ߲ ߕߘߍ߬ ߦߋ߫ [[ߝߍ]] ߣߌ߫ [[ߡߊ߬ߟߏ]] ߟߎ߬ ߛߣߍ߬ߟߊ ߞߵߊ߬ߟߎ߬ ߟߊߘߛߌ ߞߵߊ ߝߋ߬ߙߋ߫ ߘߊߓߏߟߊ ߣߌ߫ [[ߓߛߌߞߙߌߡߊ߫|ߓߛߌߞߙߌߡߊ]]߫ ߟߎ߬ ߘߐ߫. ߞߊߘߋ ߖߊߥߙߊ ߞߵߊ߬ ߟߊ߫ ߘߋ߲ߡߌߛߍ߲ߧߊ ߘߏ߫ ߟߎ߫ ߞߍ߫ [[ߞߙߎ߬ߞߙߐ߬]] ߦߊߣߴߊ߬ ߕߍߣߍ߲߫ ߡߛߏ ߧߴߊ߬ ߟߊߕߊ߯ [[ߖߌ߬ߣߍ߬ ߕߎߞߘߐߟߊ]] ߕߌ߲߬ߞߎߘߎ߲ ߘߐ߫ ߸ ߊ߬ ߕߏ߫ ߘߐ߫ ߦߋ߲߬ ߡߍ߲ ߘߐ߫ ߤߊ߲߯ ߞߣߊ߬ ߛߴߊ߬ ߝߘߎ ߡߊ߫. 

== ߊ߬ ߟߊ߫ ߘߐ߲߬ߞߟߌ߬ߟߊ ߝߏ߲߬ߝߏ߲߬ߠߊ ==
ߊ߬ ߡߊߟߐ߲ߣߍ߲߫ ߕߘߍ߬ ߦߋ߫ [[ߖߌ߬ߣߍ߬ ߞߊ߲ߓߍ߲|ߖߌ߬ߣߍ߬]] ߞߣߐ߫ ߌ ߣߴߊ߬ ߝߐ߫ [[ߡߊ߲߬ߘߋ߲߫]] ߘߐ߲߬ߞߟߌ߬ߟߊ ߡߟߍ߫ߞߊ. 

ߖߊߥߙߊ ߞߊ߬ ߘߐ߲߬ߞߟߌ߬ߟߊ ߘߊߡߌߣߊ ߊ߬ ߝߏߣߌ߲ߞߋߟߡߊ ߟߋ߬. ߊ߬ ߣߌ߫ ߞߊ߬ ߕߏߟߏ߲ ߊ߬ ߞߘߐ߬ߞߍ߫ [[ߖߋ߬ߟߌ ߝߏߘߋ߫]] ߝߍ߬ ߸ ߏ߬ ߡߍ߲ ߟߊߞߐ߯ ߘߴߊ߬ ߓߏߙߌ߲ߞߍ [[ߛߋߞߎ߬ ߖߊߥߙߊ]] ߓߟߏ߫. 

ߓߙߊߘߓߐ ߘߏ߫ ߛߋ߲߬ ߝߍ߬ [[ߞߊ߬ߝߏ߫ ߘߍ߬ߣߍ߲|ߞߊ߬ߝߏ]] ߞߣߐߟߊ ߘߐ߫ ߞߊ߬ ߖߌ߬ߣߍ߬ [[ߝߊ߬ߛߏ߬ߘߋ߲]] ߠߎ߬ ߟߊ߫ ߥߛߊߓߏߟߏ߲ ߡߎ߬ߙߊ߲ ߠߎ߬ ߛߌ߰ ߞߟߊ߬ ߞߋߟߋ߲߫ ߠߊ߫ ߁߉߅߈ ߠߊ߫ ߸ ߊ߬ ߞߴߊ߬ ߟߊ߫ ߡߊߣߍߙߍ߲ߠߌ ߞߍ߫ ߘߊߡߌߣߊߟߌ ߓߟߏߡߊ߬ ߸ ߞߴߏ߬ ߡߊ߲߬ߞߕߎ߬ ߞߍ߫ ߡߊߟߌߛߊߖߐ ߥߛߊߓߏߟߏ߲ ߗߋߘߊߕߌ߯ [[ߟߊ߰ߖߌ߬ ߛߘߌߞߌ߬ߓߊ߬ ߖߓߊߕߍ]] ߣߌ߫ ߝߐ߰ߓߍ߬ߦߊ߬ߟߊ [[ߋߡߊߣߎߦߍߟ ߞߊߕߌ]] ߘߌ߫ ߸ ߏ߬ ߟߎ߬ ߡߍ߲ ߠߎ߬ ߞߵߊ߬ ߟߊߣߊ߬ ߞߐߣߊߞߙߌ߫ [[ߞߊ߲ߕߌ߮|ߞߊ߲ߕߌ߯]] [[ߛߋߞߎ߬ ߕߎ߬ߙߋ]] ߟߊ߫ ߡߊߞߟߌߟߌ߫ ߘߏ߫ ߛߋ߲߬ߝߍ߬. ߊ߬ ߟߊ߫ ߞߊ߲ߘߌߦߊ ߣߴߊ߬ ߟߊ߫ ߞߊߟߊ߲ߒߞߋߦߊ ߝߊߣߍ߲ ߗߋߞߊ߲߫ ߜߊ߲߰ߛߊ߲ ߠߋ߬ ߟߊ߫ ߡߍ߲ ߕߘߍ߬ ߦߋ߫ [[ߜߟߏ߬ߝߌ߲߬]] ߠߎ߬ ߡߊߣߍߙߍ߲ߠߊ ߁߉߆߀ ߏ߬ ߟߊ߫ ، ߊ߬ ߣߴߏ߬ ߟߋ߬ ߞߵߊ߬ ߞߍ߫ ߜߟߏ߬ߝߌ߲߬ߠߊ ߞߊ߲ߘߌߡߊ߲ ߠߎ߬ ߝߌߟߊߣߊ߲ ߘߌ߫ ߊ߬ ߘߎ߰ߘߋ߲ ߢߐ߲߮ [[ߛߏ߬ߙߌ߬ ߞߊ߲ߖߊ߬ ߞߎߦߊߕߍ߫|ߛߏ߬ߙߌ߬ ߞߊ߲ߖߊ ߞߎߦߊߕߍ߫]] ߞߐߝߍ߬. 

ߊ߬ ߟߊ߫ ߞߎ߬ߛߊ߲߬ߧߊ߬ ߏ߬ ߞߊ߬ ߜߋ߲߬ߞߎ߬ߘߎ ߢߐ߲߯ߧߊ ߟߊߘߏ߲߬ ߊ߬ ߣߌ߫ ߞߊ߲ߕߌ߯ ߛߋߞߎ߬ ߕߎ߬ߙߋ ߕߍ߫ ، ߏ߬ ߣߊ߬ ߘߊ߫ ߓߏ߲ ߘߏ߫ ߘߴߊ߬ ߡߊ߬ [[ߞߐߣߊߞߙߌ߫]] ߛߊ߬ߣߴߊ߬ ߦߴߊ߬ ߝߐ߫ ، ߝߟߐ߫ ߖߋ߬ߟߌ ߝߋ߲߫ ߋ ߝߋ߲߫ ߕߘߍ߬ ߞߊ߬ߝߏ [[ߗߋߘߊߕߌ߮]] ߘߌ߫ ߸ ߛߙߊ߬ ߕߘߍ߬ ߦߴߏ߬ ߟߎ߬ ߓߍ߯ ߟߋ߬ ߢߍ߫ ߞߊߙߏ߫ ߏ ߞߊߙߏ߫. 

ߊ߬ ߟߊ߫ ߘߐ߲߬ߞߟߌ߬ ߘߏ߫ ߟߎ߫ ߦߋ߫ ﴿ the syliphone archive﴾ ߘߐ߫ ، ߏ߬ ߞߍ߫ ߘߊ߫ ߖߌ߬ߣߍ߬ [[ߘߐ߲߬ߞߟߌ߬]] ߟߎ߬ ߟߊ߬ߞߎ߲߬ߘߎ߬ߟߌ ߣߴߊ߬ߟߎ߬ ߟߊ߬ߘߍ߬ߟߌ߬  ߘߐ߫ ߁߉߆߀ ߣߌ߫ ߁߉߉߀ ߕߍߟߊ߫ ߟߋ߬ ߘߐ߫. ߟߊ߬ߘߍ߬ߟߌ߬ ߟߎ߬ ߣߊ߬ ߘߊ߫ ߟߊߖߍ߲ߛߍ߲߫ ߜߊ߲߬ߞߎ߲߬ߠߌ߲߫ ߓߟߏߡߊ߬ [[ߓߙߌߕߌߛ ߟߌߓߙߊߙߌ]] ߓߟߏ߫ ߂߀߁߉ ߟߊ߫. 

ߊ߬ ߕߏߟߏ߲ߘߊ [[ߖߌ߬ߣߍ߫|ߖߌ߬ߣߍ߬]] [[ߥߛߊߓߏߟߏ߲]] ߡߎߙߊ߲ ߠߎ߬ ߟߊ߫ ߞߌߢߍ߲߫ ߝߊ߲߭ ߓߍ߯ ߘߐ߫ ߌ ߣߴߊ߬ ߞߏ߫ ﴿ choriste soliste. 

߂߀߀߀ ߟߊ߫ ߸ ߊ߬ ߞߍ߫ ߕߏ߫ ߘߊ߫ ߞߊ߬ ߕߊ߯ ߊ߬ ߡߊ߫ ߡߎ߬ߕߎ߲߬ ߌ ߣߴߊ߬ ߝߐ ﴿ soliste﴾. 

== Discographie ==
ߊ߬ ߞߊ߬ ߜߊߝߋ ߃ ߟߊߓߐ߫ ، ߊ߬ ߖߊ߬ߕߋ߬ߣߍ߲ ߌ ߣߴߊ߬ ߝߐ߫ [[ߜߟߏ߬ߝߌ߲߬ߠߊ]] ߛߊߣߎ߲ ߞߊ߲ ߘߌߡߊ߲ ߟߊ߰ߖߌ [[ߛߏ߬ߙߌ߬ ߞߊ߲ߖߊ߬ ߞߎߦߊߕߍ߫|ߛߏ߬ߙߌ߬ ߞߊ߲ߖߊ ߞߎߦߊߕߍ߫]] ߞߐߝߍ߬. ߊ߬ ߘߐ߲߬ߞߟߌ߬ߟߊ ߘߞߋߝߊ ߞߊ߬ߣߌ߲߫. 



ߊ߬ ߞߴߊ߬ ߟߊ߫ ߜߊߝߋ ߝߟߐߡߊ߲ ߟߊߓߐ߫ [[ߜߋ߲ߞߐ߰ߖߌ߬ߘߺߊ ߞߊ߲ߓߍ߲|ߜߋ߲ߞߐ߰ߖߌ߬ߘߊ]] ߟߊ߫ ߁߉߉߄ ߠߊ߫ [[ߛߋߞߎߓߊ ߓߊ߲߬ߓߌ߬ߣߏ ߖߓߊ߬ߕߍ]] ߟߊ߫ ߘߐ߬ߓߍ߲߬ߠߌ ߞߣߐߡߊ ߞߴߊ߬ ߡߊ߲߬ߞߕߎ߬ ߕߐ߯ ߞߍ߫ ﴿ ߊ߲ ߓߐ߫﴾ ߘߌ߫ ߸ ߊ߬ ߣߌ߫ ﴿ label Ninibou protections﴾.  

ߞߐߝߍ߬ ߸  ߞߎߘߊ߫ ߜߘߍ߫ ߝߣߊ߫ ߂߀߀߃ ߟߊ߫ ،ߏ߬ ߞߍ߫ ߘߊ߫ ﴿ߖߌߣߊ ߡߎߛߊ﴾ ߟߋ߬ ߘߌ߫ [[ߞߊ߬ߙߌ߬ߝߟߊ߫ ߞߊ߲ߕߍ߫]] ߟߊ߫ ߘߐ߬ߓߍ߲߬ߠߌ ߞߣߐߡߊ. 

ߊ߬ ߣߌ߫ ߂߀߂߀ ߠߊ߫ ߤߘߊߝߏ ߡߍߘߌߦߊ  ߗߋߘߊߕߌ߮ [[ߟߊ߬ߡߌ߲ߣ ߜ߭ߌ߬ߙߊߛߌ]] ߟߊ߫ ߡߊ߬ߟߐ߬ߟߌ߬ ߞߣߐߡߊ߸ ߏ߬ ߡߍ߲ ߕߎ߲߬ ߓߘߊ߫ ߓߊ߲߫ ߜߊߝߋ ߣߊ߲߬ߝߟߏ߬ߦߊ߬ߟߊ. 

ߞߏ߲ߞߏߘߌ߬ߓߌ ߕߟߋ߬ ߂߄ / ߂߀߂߀ ߠߊ߫ [[ߞߐߣߊߞߙߌ߫]] ߸ ߊ߬ ߛߊ߬ ߘߴߊ߬ ߛߐ߬ߘߐ߲߬ ߛߊ߲ߖߌ ߈߀ ߡߊ߬ ߞߴߊ߬ ߕߘߴߊ߬ ߡߊ߫ ߓߊ߲ ߊ߬ ߟߊ߫ ߘߊߞߎ߲ ߠߊߓߊ߲ ߠߊ߫. 

== ߛߐ߲߬ߞߐ ߟߎ߬ ߣߌ߫ ߞߐ߲ߘߐ߲ ߠߎ߬ ==
߁߉߆߇ ߟߊ߫ ߸ ߊ߬ ߞߴߊ߬ ߟߊ߫ ߓߊ߯ߙߊ ߞߎ߲߬ߢߊ߬ߘߐ ߡߐ߬ߟߐ߲ ߛߐ߬ߘߐ߲߬ 

߂߀߁߀ ߠߊ߫ ߸ ߊ߬ ߞߊ ߟߐ߲ߠߌ߲ߧߊ ߖߊߙߋߦߊ ߡߐ߬ߟߐ߲ ߝߣߊ߫ ߛߐ߬ߘߐ߲߬. 

== ߦߟߌߣߐ ߟߎ߬ ߣߌ߫ ߦߟߌߡߊߛߙߋ ߟߎ߬ ==

== ߛߘߌ߬ߜߋ߲ ߠߎ߬ ߞߐߞߊ߲ߕߊ ߟߎ߬ ==
[[ߦߌߟߡߊ:ߘߐ߲߬ߞߟߌ߬ߟߊ߬ߟߊ]]
[[ߦߌߟߡߊ:ߡߊ߲߬ߘߋ߲߫ ߖߋߟߌ]]
