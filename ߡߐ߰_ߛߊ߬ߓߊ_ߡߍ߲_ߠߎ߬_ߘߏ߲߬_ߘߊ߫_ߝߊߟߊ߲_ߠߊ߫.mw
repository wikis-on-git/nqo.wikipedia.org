<< ߞߙߎ߬ߥߏ߫ ߘߏ߲߬ߞߏ ߟߎ߬ ߟߊ߫ [[ߘߐ߬ߝߐ]] >>
ߎߡߊߙߎ߫ ߘߋ߲ߞߍ߫ ߊߓߘߎߟߊߤߌ߫ ߞߵߊ߬ ߡߌ߬ߘߵߊߟߊ߫ ߟߊ߫ ߞߋߟߊ ߡߊ߬ (ߕ.ߖ) ߸ߞߏ߫ : ߡߐ߰ ߛߓߊ߬ ߟߋ߬ ߓߐ߫ ߘߊ߫(ߕߊ߯ߡߊߘߐߕߊ ߞߊ߲ߡߊ߬) ߊߟߎ߫ ߢߍߡߐ߮ ߕߊ߬ߡߌ߲߬ߣߍ߲ ߠߎ߫ ߘߐ߫ ߞߊ߬ ߞߐ߲߬ ߊߟߎ߫ ߢߍ߫ ،ߊ߬ߟߎ߬ ߛߋ߫ ߘߊ߫ ߘߌ߲߬ߞߌߙߊ ߘߏ߫ ߘߐ߫ (ߞߏ ߘߏ߫ ߓߌ߬ߟߊ߬ ߘߴߊ߬ߟߎ߫ ߛߋ߲߬ ߘߐ߫) ߸ߏ߬ ߕߎ߬ߙߎ ߞߵߊ߬ߟߎ߬ ߟߊߘߏ߲߬ ߞߙߎ߬ߥߏ ߘߏ߫ ߟߊ߫ ߸ߘߊ߬ߡߊ߲߬ߛߊ߫ ߞߓߊߞߎߘߎ߲߫ ߜߌߟߌ߲ ߘߏ߫ ߣߊ߬ ߘߊ߫ ߦߌ߬ߙߌ߲߬ߘߌ߫ ߞߊ߬ ߟߴߊ߬ߟߎ߬ ߘߊ߫ ߟߊ߫ ߡߍ߫ ،ߡߐ߰ ߛߓߊ߬ ߏ߬ ߘߏ߫ ߞߊ߲߫ ߞߏ߫ : ߊ߬ ߘߏ߲߬ ߕߴߛߋ߫ ߓߐ߫ ߟߊ߫ ߦߊ߲߬ ߢߊ ߛߌ߫ ߡߊ߬ ߝߏ߫ ߊ߲ ߧߴߊߟߊ߫ ߥߋ߯ߟߋ߫ ߒ߬ ߠߊ߫ ߓߊ߯ߙߊ߫ ߞߍߣߍ߲ ߘߏ߫ ߟߊ߫ ߟߋ߬ ߕߘߋ߫ ߸ߛߴߊ߲ ߘߌ߫ ߓߐ߫ ߦߊ߲߬ ،
( ߝߟߐߡߊ) ߘߏ߫ ߞߊ߲߫ ߞߏ߫ : ߒ ߡߊ߰ߙߌ ߸ߒߠߋ ߡߏߦߌߓߊ߯ ߝߌ߬ߟߊ ߟߋ߬ ߞߘߐ߬ ߘߊ߫ ߒ ߓߟߏ߫ ߸ߒ ߘߏ߲߬ ߕߎ߲߬ ߕߍ߫ ߒ ߠߊ߫ ߣߊ߲߬ߝߟߏ ߣߌ߫ ߒ ߞߐߙߍ߫ ߛߌ߫ ߞߎ߲߬ߡߊ߲߬ߘߌ߬ ߟߴߊ߬ߟߎ߫ ߡߊ߬ ،
ߟߏ߲ ߘߏ߫ ߛߋ߫ ߘߊ߫ ߸ߒ ߡߍ߲߫ ߘߊ߫ ߥߊ߭ ߘߐ߫ ߞߏߛߓߍ߫ ،ߒ ߞߐߛߊߦߌ߲ ߣߊ߬ ߘߴߊ߬ ߕߘߍ߬ ߊ߬ߟߎ߬ ߓߘߊ߫ ߛߎ߬ߣߐ߰ ߡߍߣߍ߲ߎ߲߫ ߹
ߏ߬ ߜߏߦߘߊ߫ ߒ ߧߋ߫ ߞߎߖߎ߯ߦߊ߫ ،ߒ ߕߏ߫ ߘߴߏ߬ ߘߐ߫ ߸ߣߐߣߐ ߡߍ߲ ߣߊ߬ߣߍ߲߬ ߒ ߓߟߏ߫ ߝߍ ߘߐ߫ ߸ߒ ߞߵߊ߬ߟߎ߬ ߞߎߣߎ߲ ߡߊߞߐ߬ߣߐ߲߬ ߡߎ߬ߕߎ߲߬ ߛߊ߫ ،ߕߎ߬ߡߊ߬ߣߍ߲߬ ߞߋߟߋ߲ ߏ߬ ߟߊ߫ ߸ߞߵߊ߬ ߕߘߍ߬ ߒ ߘߋ߲ ߠߎ ߝߣߊ߫ ߦߋ߫ ߞߊ߬ߛߌ ߟߊ߫ ߒ ߞߐ߫ ߞߐ߲ߞߐ ߓߟߏ߫ ،ߒ(ߟߐ߬ߣߍ߲߫ ߕߏ߫ ߘߴߏ߬ ߘߐ߫) ߝߏ߫ ߞߊ߬ ߖߍ߲ߓߎߙߍ߲ ߞߣߍ ߕߋ߬ ،ߏ߬ ߞߍ ߒ ߞߵߊ߬ߟߎ߬ ߟߊߡߌ߲߬ ߣߐߣߐ ߟߊ߫ ،
ߒ ߡߊ߰ߙߌ ߸ߣߴߊ߬ ߕߘߍ߬ ߘߊ߫ ߒ ߞߵߏ߬ ߞߴߌ ߞߏߟߊ ߟߋ߬ ߢߌߣߌ߲ ߞߏߛߐ߲߬ ߸ߒ߬ߓߊ߬ ߌ ߦߴߊ߲ ߠߊߓߐ߫ ߦߊ߲߬ ߞߟߋ߫ ،ߘߊ߬ߡߊ߲߬ߛߊ߫ ߞߓߊߞߎߘߎ߲ ߖߍ߲߬ߞߍ߬ ߘߊ߫ ߘߏ߯ߣߍ߲߫ ߕߋ߲߬ ߸ߓߊ߬ߙߌ߬ ߊ߬ߟߎ߬ ߕߎ߲߬ ߕߴߛߋ߫ ߓߐ߫ ߟߴߏ߬ ߟߊ߫ ،

(ߗߍ߬ ߝߌߟߊߣߊ߲) ߝߣߊ߫ ߞߊ߲߫ ߞߏ߫ : ߒ ߡߊ߰ߙߌ ߸ ߒߠߋ ߓߍߣߐ߯ߞߍ ߘߋ߲ߡߛߏ ߘߏ߫ ߟߋ߬ ߕߘߍ߬ ߦߋ߲߬ ߸ߊ߬ߟߋ ߟߋ߬ ߞߊ߫ ߘߌ߫ ߕߘߍ߬ ߒ ߧߋ߫ ߟߋ߬ ߦߏ߫ ߗߍ߭ ߦߋ߫ ߡߏ߬ߛߏ ߞߊ߬ߣߎ߲߬ ߠߊ߫ ߢߊ ߡߍ߲ ߡߊ߬ ،ߒ ߞߵߏ߬ ߟߋ ߟߊߢߌߣߌ߲߫ ߒ ߖߍ߬ߘߍ ߡߊ߬ ߸ߊ߬ ߞߵߊ߬ ߓߊ߲߬ ߒ-ߘߐ߫ ߝߊߦߌ߲߫ ،
ߒ ߕߴߏ߬ ߘߐ߫ ߤߊ߲߯ ߛߊ߲߬ ߞߋߟߋ߲߫ - ߛߊ߲߬ ߝߌ߬ߟߊ߬ ߖߊ߬ߕߋ߬ ߛߋ߫ ߘߊ߫ ߸ ߜߟߍ߬ߦߊ ߣߊ߬ ߘߴߊ߬ߟߋ߬ ߟߊߣߊ߬ ߒ ߡߊ߬ ،ߒ ߞߊ߬ ߂߀ ߘߴߊ߬ ߡߊ߬ ߸ߊ߬ ߣߌ߫ ߘߊ߬ߓߌ߬ߦߏ߲ ߗߡߍ߬ ߢߐ߲߬ ،ߏ߬ ߞߎ߲߭ ߠߋ߬ ߛߊ߫ ߞߏ߫ ߘߌ߫ ߘߏ߲߬ ߒ߬ ߕߍ߫ ،ߏ߬ ߞߍ ߒ ߞߊ߬ ߒ ߛߌ߰ ߊ߬ ߛߋ߲߬ߝߌ߬ߟߊ߬ ߕߍ߯ߟߊ ߘߐ߫ ߡߍ߲ߞߍ߭ ߸ߡߏ߬ߛߏ ߞߊ߲߫ ߒ ߡߊ߬ ߞߏ߫ : ߌ ߝߊ߲ߕߊ߲߬ߞߵߊߟߊ߫ ߡߊ߬ ߘߋ߬ ߸ߌ ߞߊߣߊ߬ ߝߋ߲߫߫ ߘߟߊߞߊ߬ =ߥߟߊ߫ ߌ ߞߊߣߊ߬ ߞߏ߬ߦߌ߬ߣߍ߲߫ ߓߐ߫ ߌ ߡߊ߫ ߡߍ߲ ߘߏ߲߬ ߘߋ߬ ، ߏ߬ ߝߐ ߊ߬ ߓߟߏ߫ ߸ߒ ߞߊ߬ ߒ ߓߐ߫ ߊ߬ ߞߊ߲߬ (ߡߛߌ߬ߡߛߌ ߡߊ߬) ߸ߞߊ߬ ߕߘߍ߬ ߊ߬ ߞߊ߫ ߘߌ߫ ߒ ߧߋ߫ ߟߋ߬ ߝߋߎ߫ ،ߒ ߕߎ߲߬ ߞߊ߬ ߣߊ߬ߝߟߏ ߡߍ߲ ߠߎ߬ ߘߴߊ߬ ߡߊ߬ ߒ ߡߴߏ߬ ߓߐ߫ ߊ߬ ߓߟߏ߫ ߜߘߍߞߍ߫ ،
ߒ ߡߊ߰ߙߌ ߸ߣߴߊ߬ ߕߘߍ߬ ߘߊ߫ ߒ ߞߵߏ߬ ߞߴߌߟߋ ߞߏߟߘߊ ߟߋ߬ ߢߌߣߌ߲ ߞߏߛߐ߲߬ ߸ߒ߬ߓߊ߬ ߸ߖߊ߰ߣߌ߲߬ ߌ ߦߴߊ߲ ߠߊߓߐ߫ ߦߊ߲߬ ߞߟߋ߫ ، ߘߊ߬ߡߊ߲߬ߛߊ߫ ߸ߝߘߊ ߖߍ߲߬ߞߍ߬ ߘߊ߬ ߓߊ߬ߙߌ߬ ߝߏ߫ ߞߎ߲߬ߓߐ߬ ߦߌߟߊ ߘߐߙߐ߲߫ ،

(ߗߍ߬ ߛߓߊߣߊ߲) ߝߣߊ߫ ߞߊ߲߫ ߞߏ߫ : ߒ ߡߊ߰ߙߌ ߸ߕߊ߰ߛߙߊ߬ߟߊ ߘߏ߫ ߟߎ߫ ߟߋ߬ ߕߘߍ߬ ߒߠߋ ߓߟߏ߫ (ߓߊ߯ߙߊߘߋ߲ ߠߎ߬ ߞߊ߬ߣߌ߲߬) ߸ߒ ߞߵߊ߬ ߓߍ߯ ߕߊ߫ ߛߊ߬ߙߊ ߘߴߊ߬ ߡߊ߬ ߝߏ߫ ߡߐ߰ ߞߋߟߋ߲߫ ߸ߏ߬ ߞߵߊ߬ ߝߎ߬ߙߎ߲߬ߞߎ߫ ߊ߬ ߕߊ ߘߐ߫ ߟߋ߬ ߞߊ߬ ߕߊ߯ ،
ߕߎ߬ߡߊ߬ ߖߊ߲ ߕߊ߬ߡߌ߲ ߞߐ ߞߛߐߞߛߐ߫ ߸ߒ ߞߵߊ߬ߟߋ߬ ߗߍ߭ ߛߙߊ߬ ߣߊ߲ߝߟߏ ߏ߬ ߟߋ ߘߐߖߎ߬ߟߦߊ߬ ߞߊ߬ ߖߐ߲߭ ߠߎ߬ ߣߌ߫ ߡߌ߬ߛߌ ߟߎ߬ ߣߌ߫ ߕߊ߬ߡߛߌ ߟߎ߫ ߛߊ߲߬ ߏ߬ ߘߐ߫ ،ߘߊ߬ߡߊ߲߬ߛߊ߫ ߸ߊ߬ߟߋ߬ ߓߊ߯ߙߊߘߋ߲߫ ߏ߬ ߟߋ ߣߊ߬ ߘߊ߫ ߒ ߡߊ߬ ߕߎ߬ߡߊ߬ ߖߊ߲ ߕߊ߬ߡߌ߲߬ߣߍ߲ ߞߐ ߞߛߐߞߛߐ߫ ߸ߊ߬ ߞߊ߲߫ ߒ ߡߊ߬ ߞߏ߫ : ߊߟߊ߫ ߟߊ߫ ߖߐ߲߭ ߸ߒ ߛߊ߬ߙߊ ߘߌ߫ ߒ ߡߊ߬ ߖߊ߰ߣߌ߲߬ ،ߒߠߋ ߞߊ߲߫ ߊ߬ ߡߊ߬ ߒ ߞߏ߫ ߌ ߢߊ߫ ߦߋ߫ ߢߐ߯ߡߍ ߣߌ߫ ߡߌ߬ߛߌ ߣߌ߫ ߕߊ߬ߡߛߌ ߣߌ߫ ߖߐ߲߭ ߡߍ߲ ߠߎ߬ ߘߐ߫ ߣߌ߲߬ ߖߐ߫ ߸ߏ߬ ߓߍ߯ ߦߴߌ ߛߊ߬ߙߊ ߟߋ߬ ߘߌ߫ ،ߓߊ߯ߙߊߘߋ߲ ߞߊ߲߫ ߞߏ߫ : ߌ ߛߊ߬ߙߊ ߟߋ߬ ߝߊ߯ߛߊߦߌ߫ ،(ߏ߬ ߞߵߊ߬ ߦߋ ߡߍ߲ ߞߍ߬ ߛߓߍ߬ ߘߌ߫) ߸ߊ߬ ߞߵߊ߬ ߓߍ߯ ߕߊ߬ ߞߐߙߙߐ߫ ߸ߤߊߟߌ߬ ߕߙߐ߬ߡߐ߬ߢߐ ߊ߬ ߡߴߊ߬ ߕߏ߫ ߦߋ߲߬ ،
ߒ ߡߊ߰ߙߌ ߸ߣߴߊ߬ ߕߘߍ߬ ߘߊ߫ ߒ ߞߵߏ߬ ߞߴߌߟߋ ߞߏߟߘߊ ߟߋ߬ ߢߌߣߌ߲ ߞߏߛߐ߲߬ ߸ߌ ߦߴߊ߲ ߠߊߓߐ߫ ߦߊ߲߬ ߞߟߋ߫ ،ߏ߬ ߞߍ ߞߓߊߞߎߘߎ߲ ߖߍ߲߬ߞߍ߬ ߘߊ߫ ߞߊ߬ ߓߐ߫ ߊ߬ߟߎ߬ ߘߊ߫ ߟߊ߫ ߘߏߦߌ߲߫ ،ߏ߬ ߞߍ ߊ߬ߟߎ߬ ߓߐ߫ ߘߊ߫ ߞߊ߬ ߕߊ߯ ،
ߢߌ߲߬ ߓߐߣߍ߲߫ ߞߌߛ߫ߊߛߎ߬ߟ ߞߎ߬ߙߊ߯ߣ = قصص قرآلقرأن ߠߋ߬ ߞߣߐ߫ ،
ߊ߬ ߣߐ߬ ߖߊ߲߬ߓߌ߬ߟߊ߬ߟߌ ߡߍ߲ ߞߍ߫ ߟߊ߫ ߘߊߞߎ߲ ߣߌ߲߬ ߞߊ߲߬ ߸ߒ ߘߌߣߵߏ߬ ߟߊߦߟߍ߬ ߕߎ߬ߡߊ ߣߊ߬ߕߐ ߣߌ߫ ߖߌ߲߬ߞߐ߲߬ߓߊߟߌ ߛߐ߲߬ ߘߊ߫ ،

   ߊ߬ߓߎ ߓߊߕߍ߫ ߣߝߊߖߌߞߊ ߕߙߊߥߟߋ߫ ߓߟߏ߫ ߹

ߊߟߎ߫ ߣߌ߫ ߖߐ߫ ߊߟߎ߫ ߣߌ߫ ߕߎ߬ߡߊ߬ ߓߊߘߋ߲ ߠߎ߬.
ߌߞߏߡߌ߲߬ ߒ ߕߎ߲߬ ߓߘߴߊ߬ ߝߐ߫ ߞߏ߫ : ߖߊ߲߰ߓߌ߬ߟߊ߬ߟߌ ߥߟߊ߫ ߞߊ߬ߥߊ߲߬ߘߌ߬ߟߌ ߡߍ߲ ߞߍߣߍ߲߫ ߞߙߎ߬ߥߏ ߘߏ߲߬ߞߏ ߟߎ߬ ߟߊ߫ ߞߏ ߞߊ߲߬ ߸ߒ ߞߏ߫ ߒ ߘߌߣߵߏ߬ ߟߊߦߟߍ߬߸ߒ ߠߊ߬ߕߐ߫ ߏ߬ ߘߏ߫ ߟߎ߫ ߟߋ߬ ߟߊߦߟߍ߬ ߟߴߊߟߎ߫ ߡߊ߬ ߣߌ߲߬ ،ߕߎ߬ߡߊ߬ߘߐ߫ ߛߴߏ߬ ߘߴߊ߲ ߝߣߊ߫ ߦߟߌ ߓߌ߬ߟߊ߬ ߒ߬ ߠߊ߫ ߞߏ߫ ߞߍߕߊ ߟߎ߬ ߡߌ߬ߘߊ߬ߢߊ ߘߐ߫ ،
ߊ߬ ߣߴߊ߬ ߘߌ߫ ߛߋ߫ ߞߍ߫ ߟߊ߫ ߕߙߎ߬ ߢߌߡߊ߫ ߝߣߊ߫ ߘߌ߫ ߞߵߊ߲ ߘߐߛߎ߫ ߤߙߊ ߘߏ߫ ߟߎ߫ ߡߊ߬ ،
ߏ߬ ߘߐ߫ ߸ߒ߬ ߧߋ߫ ߒ ߕߟߏ ߛߌ߲ߞߊ߫ ߊ߬ߟߋ߬ ߘߝߐ߬ ߞߝߊ ߕߌ߱ ߟߊ߫ ߖߊ߲߬ߘߐߓߌ߬ߟߊ߬ߟߌ߬ߞߊ߲ ߠߊ߫ : ✍✍✍👇👇👇👇

__________________

ߒ ߓߊߘߋ߲߫ ߓߘߍ ߟߎ߬ :
ߣߌ߲߬ ߦߋ߫ ߖߊ߲߬ߓߌ߬ߟߊ߬ߟߌ߬ ߞߊ߲߫ ߖߍ߬ߘߍߖߍ߬ߘߍ ߟߋ߬ ߟߋ߬ ߘߌ߫ ߦߟߌߡߊ ߓߍ߯ ߦߋ߫ ،ߊ߬ ߦߋ߫ ߥߟߊ߬ߘߊ ߟߋ߬ ߝߣߊ߫ ߘߌ߫ ߸ߞߵߌ ߛߍ߲߬ߓߍ߫ ߡߊ߰ߙߌ ߞߋߟߋ߲߫ ߔߋ߫ ߟߊ߫ ،ߊ߬ ߣߌ߫ ߞߵߌ ߞߎ߲߬ߞߎ߲ ߣߴߌ ߢߍ߬ߢߍ ߓߍ߯ ߟߊ߫ ߌ ߕߌ߱ ߞߘߐ߫ ߣߴߊ߬ ߦߴߊߟߊߓߊ ߖߍ߬ߘߍ ߘߌ߫ ،
ߌ ߡߴߊ߬ ߦߋ߫ ߡߐ߰ ߛߓߊ߬ ߢߌ߲߬ ߠߎ߫ ߘߐߜߍ߬ߘߍ߲ ߡߍ߲ ߞߍ߫ ߘߊ߫ ߸ߊ߬ߟߎ߫ ߞߵߊߟߊ߫ ߞߋߟߋ߲ ߠߋ߬ ߥߋ߯ߟߋ߫ ، ߏ߬ ߞߎ߲߭ ߠߋ߬ ߊ߬ߟߎ߫ ߞߵߊߟߊ߫ ߟߐ߲߫ ߡߍ߲ߞߍ߬ ߣߐ߰ߦߊ ߕߎ߬ߡߊ ߟߊ߫ ߸ߊߟߊ߫ ߝߣߊ߫ ߞߵߊ߬ߟߎ߬ ߟߐ߲߫ ߘߐ߬ߜߍߘߍ߲ ߕߎ߬ߡߊ ߟߊ߫ ،
ߒ߬ߓߊ߬  ߊ߰ ߕߋ߲߬ ߠߋ߬ ߝߛߊߦߌ߫ ߸ߡߐ߰-ߐ-ߡߐ߰ ߞߵߊߟߊ߫ ߟߐ߲߫ ߣߐ߰ߦߊ ߕߎ߬ߡߊ ߟߊ߫ ߸ߊ߬ ߝߣߊ߫ ߘߴߌ ߟߐ߲߫ ߜߟߍ߬ߦߊ ߕߎ߬ߡߊ ߟߊ߫ ߟߋ߬ ߘߍ߯ ، ߊ߬ ߣߴߊ߬ ߘߴߌ ߓߐ߫ ߜߟߍ߬ߦߊ ߣߌ߫ ߜߍ߬ߘߍ߲߬ ߞߏ ߟߎ߬ ߘߐ߫ ߛߐ߲߬ ، ߊ߬ ߣߌ߫ ߞߵߌ ߟߊ߫ ߟߎ߬ ߘߐߣߐ߰ߦߊ߫ ߕߐߟߍ߫ ،

ߖߊ߰ ߊߟߊ߫ ߞߊ߲߫ ߏ߬ ߟߋ ߘߐ߫ ߞߏ߫: {ߡߍ߲ ߞߏ߬ߣߌ߲ ߓߊ߯ ߊ߬ ߝߊ߲ߕߊ߲߬ߞߵߊߟߊ߫ ߡߊ߬ ߸ߊ߬ ߘߌ߫ ߓߐ߲ߘߊ߫ ߞߴߏ߬ ߦߋ߫ ،} ߓߌ߬ߟߊ߬ߟߌ ߟ. ߂ ،
ߊ߬ ߞߊ߲߫ ߕߎ߲߫ ߞߏ߫ : {ߡߍ߲ ߞߏ߬ߣߌ߲ ߓߊ߯ ߊ߬ ߝߊ߲ߕߊ߲߬ߞߵߊߟߊ߫ ߡߊ߬ ߸ߊ߬ ߘߌ߫ ߣߐ߰ߦߊ߬ ߞߴߏ߬ ߦߋ߫.} ߓߌ߬ߟߊ߬ߟߌ ߟ. ߄ ،

ߡߐ߰ ߛߓߊ߬ ߝߟߐ ߟߊߒߡߊ :
ߟߊߒߡߊߓߊ߮ ߟߋ߬ ߢߌ߲߬ ߘߌ߫ ߡߏߦߌߓߊ߮ ߟߎ߬ ߟߊ߫ ߞߏ ߘߐ߫ : ߗߍ߭ ߞߊ߬ ߛߎ߫ ߞߎ߲߬ߘߐ߬ߖߊ߲ ߡߍ߲ ߞߍ߫ ߊ߬ ߟߐ߬ߣߍ߲߫ ߣߐߣߐߝߍ ߦߴߊ߬ ߓߟߏ߫ ߸ߊ߬ ߡߊ߫ ߝߋ߲ ߡߌ߲߬ ߊ߬ ߘߐ߫ ߸ߊ߬ ߘߏ߲߬ ߡߴߊ߬ ߘߋ߲߫ ߝߣߊ߫ ߟߊߡߌ߲߬ ߝߍߙߍ߲ߝߍ߬ߙߍ߲߬ߣߍ߲߬ ߛߌ߫ ߸ߊ߬ ߝߣߊ߫ ߡߴߊ߬ߟߎ߬ ߟߊߞߎߣߎ߲߫ ߜߘߍߞߍ߫ ߸ߤߊ߲߯ ߞߊ߬ ߖߍ߲ߓߎߙߍ߲ ߞߣߍ ߕߋ߬ ، ߊ߬ ߘߏ߲߬ ߸ߡߏߦߌߓߊ߮ ߟߎ߬ ߡߌ߬ߘߊ߬ ߞߏߢߌߡߊ ߘߌ߫ ߛߋ߫ ߞߍ߫ ߟߊ߫ ߕߙߎ߬ ߢߌߡߊ߫ ߘߌ߫ ߞߵߌ ߟߊ߫ ߞߏ ߟߎ߬ ߘߐߣߐ߰ߦߊ߫ ߘߎߢߊߘߐߕߍ߮ ߞߏߢߊ ߟߎ߬ ߘߐ߫ ߛߐ߲߬ ،
ߞߋߟߊ ߞߵߊ߬ ߦߌ߬ߘߊ߫ ߏ߬ ߟߋ ߘߐ߫ (ߕ.ߖ) ߸ߞߏ߫ : << ߣߴߊ߬ ߟߐ߫ ߞߍ߫ ߘߊ߫ ߡߍ߲ ߠߊ߫ ߊ߬ ߤߊ߬ߙߌ߬ߖߍ߮ ߦߋ߫ ߓߎ߯ ߸ߊ߬ ߣߴߊ߬ ߛߌ߭ ߦߋ߫ ߖߊ߲߬ߧߊ߫ ߸ߏ߬ ߕߌ߰ ߦߋ߫ ߛߌ߲ߖߌ ߕߎ߲߬ ، ߓߍ߲߬ ߞߣߍ ߏ߬ ߡߊ߬.
ߏ߬ ߘߏ߲߬ ߦߋ߫ ߛߙߊ߬ ߟߞߊߟߌߡߊ߲ ߠߋ߬ ߘߌ߫ ߞߊ߬ ߝߘ ߊߟߊ߫ ߟߊ߫ ،
ߞߊ߬ ߟߴߊ߬ ߞߊ߲߬ ߝߣߊ߫ ߛߊ߬ߙߊ ߟߞߊߟߌߦߊ ߣߌ߫ ߛߌ߭ ߟߊ߫ ߖߊ߲߬ߧߊ ߸ߏ߬ ߘߏ߲߬ ߛߌ߫ ߕߍ߫ ߟߊߞߌߙߊ߫ ߛߙߊ߬ ߞߏߢߌߡߊ߫ ߛߌ߫ ߛߊ߬ ߟߊ߫ ߘߋ߬ ،
ߒ߬ߓߊ߬ ߸ߦߟߌߡߊߘߌߦߊ ߣߌ߲߬ ߓߍ߯ ߞߐ߫ ߸ߊߟߊ߫ ߖߍ߬ߘߍ ߓߘߊ߫ ߓߊ߲߫ ߞߵߊ߬ ߖߊ߬ߛߙߋ - ߞߊ߬ߛߙߋ ߣߌ߫ ߞߊ߲߬ߞߊ߬ߘߌ߬ߡߟߊ ߝߐ߫ ߘߋ߲ ߠߎ߬ ߢߍ߫ ߞߎߡߊ-ߞߏߙߏ߲ߝߐ ߘߐ߫ ߞߟߋ߫ ،ߊߟߊ߫ ߞߘߐߕߊ߬ߣߍ߲ ߞߊ߲߫ ߏ߬ ߟߋ ߘߐ߫ ߞߏ߫ :
 {ߌ ߡߊ߰ߙߌ ߞߵߊ߬ ߟߊߕߍ߰ ߟߋ߬ ߸ߞߏ߫ ߊߟߎ߫ ߞߊߣߊ߬ ߝߏߦߌ߬ ߓߊ߬ߕߏ߬ ߊ߬ߟߋ ߞߐ߫ ߸ߊ߬ ߣߌ߫ ߞߊ߬ ߢߊ߬ ߡߏߦߌߓߊ߯ ߝߌ߬ߟߊ ߟߊ߫ ߸ߣߴߊ߬ߟߎ߬ ߞߋߟߋ߲߫ ߥߟߴߊ߬ߟߎ߫ ߝߌ߬ߟߊ ߛߋ߫ ߘߊ߫ ߞߐ߬ߘߐ ߡߊ߬ ߌ ߓߟߏ߫ ߸ߌ ߞߣߵߊ߬ ߝߐ߫ ߊ߬ߟߎ߫ ߡߊ߬ ߘߋ߬ ߞߏ߫ ߡߐߙߙߐ߫ ߸ߌ ߘߏ߲߬ ߞߵߊ߬ߟߎ߬ ߟߊߜߎ߬ߝߎ߲߬ ،ߌ ߦߋ߫ ߞߎߡߊ߫ ߣߐ߲߯ ߠߋ߬ ߝߐ߫ ߊ߬ߟߎ߬ ߦߋ߫ ،ߌ ߦߋ߫ ߖߘߍ߬ߘߐ߯ߦߊ ߞߊ߬ߡߊ߲ ߠߋ߬ ߡߊߖߌ߰ ߊ߬ߟߎ߬ ߦߋ߫ ߤߌߣߊ ߞߐ߬ߣߐߡߊ߬ ، ߊ߬ ߣߴߌ ߦߴߊ߬ ߝߐ߫ ߛߐ߲߬ ߸ߞߏ߫ ߒ ߡߊ߰ߙߌ ߡߌߣߴߊ߬ߟߎ߫ ߝߌ߬ߟߊ ߟߊ߫ ߸ߦߏ߫ ߊ߬ߟߎ߫ ߞߊ߬ ߘߐ߰ߡߊ߲߬ߣߍ߲ ߟߊߡߐ߰ ߢߊ ߡߍ߲. ﴾ߛߎߘߐߛߣߍߡߊ ߟ. ߂߃ ߤߊ߲߯ ߂߅ ،

ߡߐ߰ ߛߊ߬ߓߊ ߝߌߟߊߣߊ߲ ߟߊߒߡߊ :
ߗߍ߭ ߣߌ߲߬ ߝߣߊ߫ ߞߊ߬ ߟߊߒߡߊߓߊ߯ ߘߍ߬ߜߍ ߟߋ߬ ߟߊ߫ ߦߟߌߡߊ߫ ߖߘߍ߬ߞߙߐ߬ߛߌ߰ߟߊ ߟߎ߬ ߦߋ߫ ߸ߊ߬ ߞߍ ߘߐ߫ ߞߵߊ߬ ߖߘߍ߬ߡߊߛߐ߬ߘߐ߲߬ ߡߏ߬ߛߏ ߟߊ߫ ،ߞߵߊ߬ ߕߘߍ߬ ߡߏ߬ߛߏ ߞߊ߫ ߘߌ߫ ߊ߬ ߦߋ߫ ߞߌߢߍ߫ ߣߴߊ߬ ߘߐߞߍ ߘߌ߫ ߕߎ߬ߡߊ ߏ߬ ߟߊ߫ ߞߎߖߎ߯ߦߊ߫ ،ߓߊ߬ߙߌ߬ ߡߏ߬ߛߏ ߟߴߊߟߊ߫ ߞߏߝߐ ߟߋ߬ ߝߣߊ߫ ߞߍߣߍ߲߫ ߕߙߎ߬ ߢߌ߬ߡߊ߬ ߘߌ߫ ߸ߗߍ߭ ߝߣߊ߫ ߢߍ߬ߣߍ߬ߕߐ߬ߦߊ߬ ߘߊ߫ ߞߏߛߓߍ߫ ، ߏ߬ ߞߍ ߊ߬ ߝߣߊ߫ ߡߴߊ߬ ߞߎ߲߬ ߣߌ߫ ߢߌߡߌ߲߫ ߘߟߊߘߍ߬ ߜߘߍߞߍ߫ ߡߎ߬ߕߎ߲߬ ، ߓߊ ߊ߬ ߞߊ߬ ߣߊ߲߬ߝߟߏ ߣߌ߫ ߝߋ߲ ߡߍ߲ ߠߎ߬ ߣߌ߬ ߡߏ߬ߛߏ ߟߊ߫ ߸ߊ߬ ߡߴߏ߬ ߡߌ߬ߘߊ߬ ߏ߬ ߟߊ߫ ߡߎ߬ߕߎ߲߬ ،
ߊ߬ ߘߏ߲߬ ߓߘߊ߫ ߣߊ߬ ߡߎߛߟߌ߬ߡߎ߲ ߠߊ߫ ߔߌߦߐߔߌߦߐ ߘߐ߫ ߞߏ߫ :ߊߟߊ߫ ߞߘߐߕߊ߬ߣߍ߲ ߞߍߕߐ߫ ߡߐ߰ ߥߐߙߐ߲ߥߌ߬ߟߊ ߟߋ߬ ߘߎߟߋ߲ߧߟߊ߫ ߟߐ߬ߓߊ߮ ߟߏ߲ :<<ߡߏ߬ߛߏ ߗߋ߲߰ߓߊ߮ ߞߊ߬ ߡߍ߲ ߥߋ߯ߟߋ߫ ߊ߬ ߖߍ߬ߘߍ ߡߊ߬ ߸ߗߍ߭ ߞߊ߲߫ ߞߏ߫ ߒߠߋ ߦߋ߫ ߒ ߝߊ߲ߕߊ߲߬ߞߊ߬ ߟߊ߫ ߡߊ߰ߙߌ ߟߋ߬ ߡߊ߬. >>
ߊ߬ ߞߊ߲߫ ߘߐ߬ߛߊߙߌ ߞߣߐ߫ ߏ߬ ߟߋ ߘߐ߫ ߞߏ߫ :{ߊ߬ ߣߴߏ߬ ߟߎ߫ ߟߋ߬ ߕߍ߫ ߡߊ߰ߙߌ߬ ߜߘߍ߫ ߞߟߌ߫ ߟߴߊߟߊ߫ ߝߍ߬ ،ߊ߬ߟߎ߬ ߕߍ߫ ߣߌ ߝߊ߰ ߟߊ߫ ߊߟߊ߫ ߞߊ߬ ߡߍ߲ ߠߊߕߐ߲߫ ߸ߝߏ߫ ߊ߰ ߞߍ߫ ߕߎ߬ߢߊ߫ ߞߎ߲߬ߠߊ߫ ،ߊ߬ߟߎ߫ ߘߏ߲߬ ߕߍ߫ ߢߊ߰ߡߐ߰ߦߊ߫ ߞߍ߫ ، ߓߊ ߡߍ߲ ߓߴߏ߬ ߞߍ߫ ߸ߏ߬ ߘߌ߫ ߖߟߎ߬ߡߎ߲ ߠߎ߬ ߓߍ߲߬ߧߐ߲߰ߦߊ߫ ߸ߓߊ ߖߊ߲߰ߞߕߊ ߘߌ߫ ߓߊߟߌ߫ ߏ߬ ߞߊ߲߬ ߟߐ߬ߓߊ߮ ߟߏ߲ ߸ߊ߬ ߣߴߊ߬ ߘߌ߫ ߘߎߡߊ߫ ߦߋ߲߬ ߘߐ߯ߦߡߊ ߘߐ߫ ߸ߝߏ߫ ߣߌ߫ ߡߍ߲ ߞߵߊ߬ ߖߘߍ߬ߟߊߛߊ߬ߦߌ߫ ߞߊ߬ ߘߍ߲߬ߞߣߍ߬ߦߊ߫ ߞߊ߬ ߓߊ߯ߙߊ߫ ߢߌߡߊ ߞߍ߫ ،ߒ߬ߓߊ߬ ߊߟߊ߫ ߦߴߏ߬ ߟߎ߫ ߟߋ߬ ߟߊ߫ ߖߎ߯ߡߊ߲ ߠߎ߬ ߝߊ߬ߟߋ߲߬ ߠߊ߫ ߢߌ߬ߡߊ ߟߎ߬ ߟߊ߫ ،ߓߊߏ߬ ߊߟߊ߫ ߦߝߊ߬ߟߊ߫ ߘߌ߫ ߊ߰ ߤߌߣߟߊ߫ ߘߌ߫ ، ﴾ߝߊߙߊ߲ߝߊ߯ߛߌ ߝ. ߟ. ߆߈-߇߀

ߡߐ߰ ߛߊ߬ߓߊ ߛߓߊߣߊ߲ ߟߊߒߡߊ :
ߣߌ߲߬ ߝߣߊ߫ ߦߋ߫ ߥߟߊ߬ߘߊ ߕߣߐ߬ߡߊ߬ߓߊ ߟߋ߬ ߘߌ߫ ߗߍ߭ ߢߌ߲߬ ߝߣߊ߫ ߟߊ߫ ߞߏ ߘߐ߫ ߸ߊ߬ ߞߍ ߘߐ߫ ߞߊ߬ ߟߊ߲ߘߦߊ ߟߊߣߍ߰ߣߍ߰ ، ߓߊ ߊ߬ ߟߊ߫ ߞߣߐߜߍߦߊ ߞߏߛߐ߲߬ ߸ߊ߬ ߞߊ߬ ߓߊ߯ߙߊߘߋ߲ ߛߊ߬ߙߊ ߘߐߡߌ߬ߘߊ߬ ߞߵߊ߬ ߟߊߕߊ߲߬ߞߊ߫ ߞߵߊ߬ ߟߊߛߋ߫ ߦߌߟߊ߫ ߘߐ߫ ߸ߓߊ߯ߙߊߘߋ߲ ߦߟߌߡߊߞߏ߫ ߕߎ߲߬ ߕߍ߫ ߡߍ߲ ߘߌ߫ ߝߋߎ߫ ،ߊ߬ ߣߌ߫ ߣߊ߲߬ߝߟߏ ߟߊ߫ ߞߛߌ ߞߵߊ߬ ߘߌ߫ ߊ߬ ߕߌ߱ ߡߊ߬ ،ߊ߬ ߘߏ߲߬ ߝߣߊ߫ ߡߴߊ߬ ߛߊ߬ߙߊ ߡߞߊߣߌ߲߫ ߓߊ߯ߙߊߘߋ߲ ߠߊ߫ ߢߊ ߛߌ߫ ߡߊ߬ ،
ߒ߬ߓߊ߬ ߸ߏ߬ ߟߎ߬ ߦߋ߫ ߞߙߎ߫ ߟߊߘߍ߬ߣߍ߲ ߠߋ߬ ߘߌ߫ ߊߟߊ߫ ߓߘߊ߫ ߸ߡߍ߲ ߠߎ߬ ߟߐ߬ߘߎ߮ ߣߴߊ߬ߟߎ߫ ߝߊ߲߬ߞߊ ߓߏ߲߬ߓߊ߬ ߞߏߛߓߍ߫ ،ߒ߬ߓߊ߬ ߸ߡߍ߲ ߠߎ߬ ߦߴߊ߬ߟߎ߫ ߓߊ߲߬ ߠߊ߫ ߓߊ߯ߙߊߘߋ߲ ߠߎ߬ ߛߊ߬ߙߊ ߘߌ߫ ߟߴߊ߬ߟߎ߫ ߡߊ߬ ߓߊ߯ߙߊ ߓߊ߲ߣߍ߲ ߞߐ ߞߍ߫ ߟߴߏ߬ ߟߎ߬ ߓߟߏ߫ ߸ߊ߬ ߣߌ߫ ߞߊ߬ ߞߍ߫ ߖߊ߭ ߟߎ߬ ߛߎߡߊ߲ߣߌ߲ߝߋ߲߫ ߕߐ߬ߡߊ ߟߎ߬ ߘߐߘߛߏ ߘߌ߫ ߸ߊߟߊ߫ ߓߘߴߊ߬ ߞߊ߲߬ߞߊ߬ߘߌ߬ߟߊ߫ ߏ߬ ߟߎ߬ ߦߋ߫ ߞߏ߫ :﴿ ߜߊ߬ߟߏ ߦߋ߫ ߕߊ߲ߓߏ߲߫ ߕߏߟߊ ߟߎ߬ ߢߍ߫ ߞߟߋ߫ ߸ߡߍ߲ ߠߎ߬ ߓߊ߯ߞߍ߫ ߛߎߡߊ߲ߠߌ߲ ߞߍ߫ ߟߊ߫ ߡߐ߰ ߟߎ߬ ߞߎ߲߬ ߸ߊ߬ߟߎ߬ ߘߴߊ߬ ߢߌߣߌ߲߫ ߞߏ߫ ߞߵߏ߬ ߟߝߊ߫ ߓߎߟߋߓߎߟߋ߫ ߞߍ߫ ߸ߣߴߊ߬ߟߎ߫ ߘߏ߲߬ ߞߍ߫ ߘߴߊ߬ߟߎ߫ ߖߍ߬ߘߍ ߕߊ ߛߎߡߊ߲߫ ߠߊ߫ ߸ߥߟߊ߫ ߞߵߊ߬ ߟߊߦߟߍ߬ ߖߊ߭ ߟߊ߫ ߸ߊ߬ߟߎ߬ ߘߴߏ߬ ߟߊߘߛߏ߫ ߝߐߍ߲߫ ߸ߦߊ߯ߟߊ߫ ߸ߏ߬ ߟߎ߬ ߕߴߊ߬ ߖߌ߰ ߟߊ߫ ߓߊ߬ ߞߏ߫ ߊ߬ߟߎ߬ ߟߊߝߟߌ߬ߕߐ߫ ߟߋ߬ ؟﴾ߕߊ߲ߓߏ߲߫ ߕߏߟߊ ߟߎ߬ ߝߐߘߊ ߟ. ߁-߄ ،
ߡߐ߰ ߛߎ ߏ߬ ߟߎ߫ ߘߏ߲߬ ߦߋ߫ ߘߝߊߟߌ ߟߋ߬ ߢߌߣߌ߲߫ ߠߊ߫ ߓߍ߯ ߝߍ߬ ߸ߞߵߊ߬ ߕߘߍ߬ ߖߐ߫ ߊ߬ߟߎ߬ ߓߊ߯ ߞߍ߫ ߡߐ߰ ߘߋ߲ ߠߎ߬ ߕߊ߬ ߟߊ߫ ߓߊ߯ߙߊߘߋ߲ߧߊ ߟߊ߫ ߸ߗߋߝߊ ߟߎ߬ ߘߴߏ߬ ߟߎ߫ ߛߊ߬ߙߊ ߞߍ߫ ߝߐߍ߲߫ ߹
ߊ߬ ߘߏ߲߬ ߊ߬ ߢߐ߲߬ߘߐ߫ ߓߊ߯ߙߊߘߋ߲ ߠߎ߬ ߘߌ߫ ߛߋ߫ ߕߊ߯ ߟߊ߫ ߓߐߒߡߊߟߌ ߟߵߊ߬ߟߎ߬ ߟߊ߫ ߘߎ߱ ߟߊ߫ ߞߵߊ߬ ߕߘߍ߬ ߊ߬ߟߎ߫ ߛߊ߬ߙߊ ߘߝߊߣߍ߲߫ ߕߍ߫ ߢߊ ߛߌ߫ ߡߊ߬ ߡߍ߲ ߘߴߏ߬ ߟߎ߫ ߞߎ߲߬ߞߏ ߣߴߊ߬ߟߎ߫ ߢߊ߬ߞߏ ߢߊ߬ ،ߏ߬ ߘߏ߲߬ ߦߋ߫ ߞߏ߫ ߞߋ߬ߖߎ߮ ߟߋ߬ ߡߍ߲ ߞߎ߲߬ߞߏ ߘߊ߲߬ߟߐ߲߬ߣߍ߲߫ ߕߍ߫ ،
ߒ߬ߓߊ߬ ߸ߌߟߋ ߗߋߝߊ ߸ߌ ߦߴߊ߬ ߟߐ߲߫ ߞߏ߫ ߊߟߊ߫ ߟߴߌ ߞߟߍ߬ߓߊ߮ ߘߌ߫ ߟߐ߬ߓߊ߮ ߟߏ߲ ،ߓߊ߯ߙߊߘߋ߲ ߏ߬ ߟߎ߬ ߕߴߌ ߞߟߍ߬ ߟߊ߫ ߘߋ߬ ߸ߊߟߊ߫ ߖߍ߬ߘߍ ߟߴߌ ߞߟߍ߬ ߟߊ߫ ߦߏ߫ ߊ߬ ߣߊ߬ߣߍ߲߫ ߓߎ߬ߞߊ߰ߙߌ߮ ߟߊ߫ ߔߌߦߐߔߌߦߐ ߘߐ߫ ߢߊ ߡߍ߲ ߞߏ߫ :<<ߊߟߊ߫ ߦߋ߫ ߡߐ߰ ߛߓߊ߬ ߟߋ߬ ߞߟߍ߬ߢߐ߲߮ ߘߌ߫ ߟߐ߬ߓߊ߮ ߟߏ߲ : ߗߍ߭ ߡߍ߲ ߞߊ߬ ߕߊ߬ߛߙߊ߬ߟߊ ߕߊ߬ ߸ߊ߬ ߘߏ߲߬ ߞߵߌ ߟߊ߫ ߓߊ߯ߙߊ߫ ߞߍ߫ ߞߵߊ߬ ߘߝߊ߫ ߞߏߟߌߞߏߟߌ߫ ߸ߌߟߋ ߡߴߊ߬ߟߋ ߛߊ߬ߙߊ ߘߝߊ߫... >>
ߛߊߣߌ߲ߧߊ ߦߋ߫ ߡߊ߰ߙߌ ߦߋ߫ ߞߟߋ߫ ߸ߊ߬ ߝߌ߬ߛߡߊ߬ߒ߬ߕߋ߬ߦߊ ߣߴߊ߬ ߟߊ߫ ߢߊ߰ߟߌ ߟߊ߫ ،ߓߊ ߊ߬ߟߋ ߟߋ߬ ߕߙߐߓߊ߯ߕߐ ߟߊ߫ ߥߋ߯ߟߋߟߌ ߟߊߡߌ߬ߘߊ߬ ߟߊ߫ ،ߊ߬ ߣߴߊ߬ߟߋ ߟߋ߬ ߤߌߣߟߴߊ߬ ߖߐ߲߬ߣߍ߲ ߘߍ߬ߞߣߍ߬ߦߊ߬ߣߍ߲ ߠߎ߬ ߟߊ߫ ،ߊ߬ ߣߴߊ߬ߟߋ ߟߋ߬ ߕߙߊߟߌߟߊ ߟߊߡߌ߬ߘߊ߬ ߟߊ߫ ߦߏ߫ ߊ߬ ߞߵߏ߬ ߝߐ߫ ߊ߬ ߟߊ߫ ߘߐ߬ߛߊߙߌ ߘߐ߫ ߢߊ ߡߍ߲ ߞߏ߫ :﴿ ߣߌ߫ ߒ ߣߊ߫ ߖߐ߲߭ ߠߎ߬ ߞߊ߬ ߒ ߡߊߢߌ߬ߣߌ߲߬ߞߊ߫ ߌ ߟߊ߫ ߸ߒ߬ߓߊ߬ ߒߠߋ ߡߊߛߎ߬ߘߎ߲߬ߡߊ߲߫ ߠߋ߬ ߜߐߞߎ߫ ،ߒ ߘߏ߲߬ ߦߋ߫ ߞߟߌߟߌߟߊ ߟߊ߫ ߞߟߌߟߌ ߖߋ߬ߓߌ߬ ߟߊ߫ ߸ߣߴߊ߬ ߞߊ߬ ߒ ߞߟߌ߫ ،ߞߏ߬ߣߵߊ߬ߟߎ߬ ߝߣߊ߫ ߦߋ߫ ߒ ߖߋ߬ߓߌ߫ ߘߋ߬ ،ߊ߬ ߣߵߊ߬ߟߎ߬ ߦߋ߫ ߘߍ߲߬ߞߣߍ߬ߦߊ߬ ߒ ߡߊ߬ ߸ߏ߬ ߟߋ ߘߴߊ߬ ߞߍ߫ ߊ߬ߟߎ߬ ߘߌ߫ ߞߊ߲ߘߊ߫ ،﴾ߣߛߌ߬ߡߛߏ ߟ. ߈߆
ߌߟߋ ߊߟߊ߫ ߟߊ߫ ߖߐ߲߬ ߓߘߍ ߸ߣߌ߲߬ ߦߋ߫ ߥߟߊ߬ߘߊ߫ ߢߌߡߊ ߟߋ߬ ߘߌ߫ ߸ߌ ߕߎ߲߱ ߘߐ߫ ߊߟߊ߫ ߟߊ߫ ߞߎ߬ߙߎ߲߬ߘߎ ߟߎ߬ ߟߊ߫ ߸ߞߊ߬ߡߊߛߐ߬ߘߐ߲߫ ߌ ߕߎ߲߱ ߘߌ߫ ߞߍ߫ ߕߙߎ߬ ߢߌߡߊ߫ ߘߌ߫ ߞߵߌ ߓߐ߫ ߜߟߍ߬ߦߊ ߘߐ߫ ،
ߒ߬ߓߊ߬ ߡߐ߰ ߛߓߊ߬ ߕߊ߬ߡߌ߲߬ߣߍ߲ ߢߌ߲߬ ߠߎ߬ ߝߟߍ߫ ߓߊ߫ ߸ߕߎ߬ߡߊ ߡߍ߲ ߊ߬ߟߎ߬ ߘߐߜߍ߬ߘߍ߲߬ ߘߊ߫ ߸ߊ߬ߟߎ߬ ߡߊ߫ ߖߋߘߌ߫ ߣߌ߫ ߡߙߐ߫ ߛߌ߫ ߥߋ߯ߟߋ߫ ߊ߬ߟߎ߫ ߞߎ߲߬ߞߏ ߟߎ߬ ߘߐ߫ ،ߊ߬ߟߎ߫ ߞߵߊߟߊ߫ ߟߋ߬ ߕߙߊߴߊ߬ߟߎ߬ ߟߊ߫ ߢߌߡߊ߫ ߞߍߣߍ߲ ߠߎ߬ ߟߊ߫ ،ߏ߬ ߞߍ ߊߟߊ߫ ߞߵߊ߬ߟߎ߬ ߓߐ߫ ߜߍ߲߬ߘߍ߬ ߞߏ ߟߎ߬ ߣߌ߫ ߖߘߐ߬ߞߏ ߓߍ߯ ߘߐ߫ ،
ߡߊ߲߬ߘߋ߲߫ ߛߊ߲߬ߘߊ ߞߊ߲߫ ߏ߬ ߟߋ ߘߐ߫ ߞߏ߫ :
[ߡߐ߰ ߦߴߌ ߡߊߛߍ߲߫ ߠߊ߫ ߌ ߣߐ߬ߜߍ ߟߋ߬ ߟߊ߫ ߸ߌ ߕߴߌ ߡߊߛߍ߲߫ ߣߊ߫ ߌ ߞߎ߲߬ߛߌ߬ ߜߍ ߟߊ߫.]
ߞ߫ߌߛ߫ߊߛ ߞ߫ߎߙߊߣ = قصص القران ߞߣߐ߫ ،
ߊ߬ߓߎ ߓߊߕߍ߫ ߣߝߊߖߌߞߊ ߕߙߊߥߟߋ߫ ߓߟߏ߫ ߹
[[ߦߌߟߡߊ:ߘߐ߬ߝߐ]]
[[ߦߌߟߡߊ:ߖߘߍ߬ߞߟߏ߬ߦߊ]]
