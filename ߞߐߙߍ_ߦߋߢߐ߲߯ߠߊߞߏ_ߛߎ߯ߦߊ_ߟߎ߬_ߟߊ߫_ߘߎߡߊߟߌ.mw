ߡߊ߬ߦߟߍ߬ߡߊ߲߬ߠߌ߲ ߠߎ߬ ߓߘߊ߫ ߘߏ߲߬ ߝߘߊ߬ߝߌ߲߬ߠߊ߬ ߣߌ߫ ߊߖ߭ߌ߫ ߞߐߙߍ ߛߏ߯ߙߏ߫ ߢߊ ߟߎ߬ ߘߐ߫߸ ߡߍ߲ ߘߌ߫ ߛߋ߫ ߟߊ߫ ߟߊ߫ ߕߟߋ߬ߓߋ߬ߞߊ ߟߎ߬ ߕߊ ߡߊ߬، ߣߊߡߎ߲ߞߏ ߣߌ߫ ߓߟߏߞߏߟߏ߲ߧߊ ߣߌ߫ ߛߏ߫ ߞߣߐߟߊ ߡߐ߱ ߟߊ߫ ߛߌߦߊߦߊ ߣߌ߫ ߟߊ߬ߞߟߏ߬ߞߟߏ߬ߟߌ ߟߊ߫ ߛߓߊ߬ߕߌ ߟߎ߫ ߛߋ߲߬ ߦߴߏ߬ ߘߐ߫، ߒ߬ߞߊ߬ ߏ߬ ߓߍ߯ ߣߴߊ߬ ߕߊ߸ ߞߐߙߍ ߛߎ߮ ߢߌ߲߬ ߠߎ߬ ߦߋ߫ ߦߋ߫ ߝߟߐ߫ ߊ߬ߟߋ߬ ߜߙߋ߫ ߝߌ߬ߟߊ ߞߊ߲߬ :

'''- ߞߐߙߍ߫ ߦߙߌߞߡߊ ߟߎ߬ (ߝߊߡߌߦ ߣߐ߲ߓߙߋ߳ߛ):''' ߏ߬ ߞߊ߫ ߛߌߦߊ߫ ߖߡߊ߬ߣߊ߬ ߥߙߎߞߌߕߐߟߊ ߟߎ߫ ߟߋ߬ ߘߐ߫ ߦߏ߫ : ߖߌ߬ߣߍ߫ ߓߌߛߊߏ ߣߌ߫ ߣߌߗ߭ߍߙ ߣߌ߫ ߎߜ߭ߊ߲ߘߊ߫ ߣߌ߫ ߛߏߡߊߟߌ߫ ߣߌ߫ ߗߊߘ ߣߌ߫ ߞߏ߲߬ߜ߭ߏ߫ ߓߍ߯ߦߊ ߞߊ߲ߓߍ߲ ߣߌ߫ ߖߌ߬ߣߍ߬ ߞߊ߲ߓߍ߲ ߣߌ߫ ߊߝߑߜ߭ߊߣߌߛߑߕߊ߲߫ ߠߎ߬ ߣߴߏ߬ ߢߐ߲߬ߘߐ ߟߎ߬...، ߘߋ߲ ߇ ߟߋ߬ ߞߍ߫ ߟߊ߫ ߞߐߙߍ߫ ߛߎ߮ ߏ߬ ߟߎ߫ ߘߐ߫߸ ߊ߬ ߘߐ߯ߦߊ߫ ߘߊ߫ ߢߊ-ߊ-ߢߊ߫، ߞߐߙߍ߫ ߦߙߌߞߡߊ ߞߊ߫ ߛߌߦߓߊ ߟߋ߬ ߊߖ߭ߌ߫ ߥߙߏ߬ߘߎ߯-ߞߐ߰ߘߎ߮ ߣߌ߫ ߤߌ߲ߘߌ߫، ߖߡߊ߬ߣߊ ߏ߬ ߟߎ߬ ߘߐ߫߸ ߘߋ߲ ߠߎ߬ ߦߋ߫ ߛߌߣߌ߲߫ ߢߍߛߌ߯ ߓߘߍ ߟߋ߬ ߘߌ߫، [[ߝߘߊ߬ߝߌ߲߬ߠߊ߫]] ߣߌ߫ ߤߌ߲ߘߌ߫ ߣߌ߫ ߊߡߋߙߌߞ ߕߊ߲ߓߊ߲ ߘߐ߫߸ ߞߊ߬ ߓߍ߲߬ ߊ߬ߟߎ߬ ߟߊ߫ ߞߐߙߍ߫ ߞߊ߲ߞߋ ߟߎ߫ ߡߊ߬ ߡߏ߬ߛߏ ߦߙߌߞߊ ߦߋ߫ ߡߍ߲ ߞߣߐ߫߸ ߘߋ߲ ߠߎ߬ ߣߴߊ߬ߟߎ߬ ߣߊ ߟߋ߬، ߛߏߣߍ߲ ߠߎ߬ ߕߊ߫ ߝߊ߲߭ ߝߍ߬߸ ߘߋ߲ ߠߎ߬ ߦߋ߫ ߘߎߢߊߘߐߕߍ߮ ߕߍ߰ߒ߬ߞߊ߲ (ߊߛߎ߳ߙߊ߲ߛ ߝ߭ߌ) ߟߋ߬ ߘߌ߫߸ ߓߣߊ߬ߦߊ ߘߌ߫߸ ߞߐߙߍ ߟߊ߫ ߓߊ߯ߙߟߊ ߘߐ߫، ߓߐ߲ߛߐ߲߫ ߛߌߦߊߡߊ߲߫ ߦߋ߫ ߕߏ߫ ߟߊ߫ ߢߐ߲߮ ߞߊ߲߬ ߞߐߙߍ ߞߣߐ߫߸ ߊ߬ ߣߴߊ߬ߟߎ߬ ߘߴߊ߬ߟߎ߬ ߛߌ߲߬ߝߏ߲߬ߧߊ߫ ߕߍߓߍ߲߫ ߞߙߏ߬ߝߏ ߡߊߟߐ߲ߓߊߟߌ ߘߌ߫، ߝߐߢߐ߲߯ߞߐ ߦߋ߫ ߞߐߙߍ߫ ߛߎ߯ߦߊ߫ ߝߌ߬ߟߊ ߢߌ߲߬ ߠߎ߬ ߣߌ߫ ߢߐ߲߮ ߕߍ߫ ߝߘߊ߬ߝߌ߲߬ߠߊ߫ ߣߌ߫ ߊߖ߭ߌ߫ ߖߡߊ߬ߣߊ ߟߎ߬ ߘߐ߫: ߣߊߟߌ߬ߡߎ߲߬ ߞߏ߫ ߞߐߙߍ߫ ߦߙߌߞߡߊ ߦߋ߫ ߦߋ߫ ߟߊ߫ ߛߏߣߍ߲ ߠߎ߫ ߟߋ߬ ߟߊ߫ ߞߊ߫ ߛߌߦߊߦߊ߫߸ ߊ߬ ߣߌ߫ ߞߐߙߍ߫ ߕߍߡߊߞߟߏߡߊ ߦߋ߫ ߦߋ߫ ߟߊ߫ ߛߏߓߊ ߟߎ߫ ߟߋ߬ ߞߣߐ߫ ߓߊߞߍ߫.


'''- ߞߐߙߍ߫ ߡߛߏ߬ߥߙߍ߬ߕߌ߮ ߟߎ߬ :''' ߝߘߊ߬ߝߌ߲߬ߠߊ߫ ߣߌ߫ ߘߎߢߊ߫ ߝߊ߲߬ ߛߌߦߊߡߊ߲߫ ߘߐ߫߸ ߞߐߙߍ߫ ߞߊ߲ߞߋ ߦߋ߫ ߟߎ ߟߎ߫ ߟߋ߬ ߘߌ߫߸ ߡߛߏ߬ ߛߌߦߊߡߊ߲߫ ߦߋ߫ ߡߍ߲ ߞߣߐ߫، ߊ߬ ߦߋ߫ ߦߋ߫ ߟߊ߫ ߝߘߊ߬ߝߌ߲߬ߠߊ߫ ߞߐ߰ߘߎ߮ ߘߐ߫، ߊ߬ ߘߌ߫  ߥߊ߫ ߤߊ߲߯ ߖߡߊ߬ߣߊ ߛߌ߰ߓߊ߯ ߞߋ߲߬ߥߟߎ߫ ߄߀߀، ߦߙߐ ߏ߬ ߓߐ߫ ߣߴߊ߬ ߘߐ߫߸ ߊ߬ ߦߋ߫ ߝߘߊ߬ߝߌ߲߬ߠߊ߫ ߛߌ߰ߓߊ߮ ߘߐ߫ ߞߋ߲߬ߥߟߎ߬ ߅߀߀ ߘߌ߫.

ߡߌߞߍߟ ߤߎߖ߭ߋߡߊߣ ߟߊ߫ ߛߌߦߊߟߐ߲ߘߐߦߊߞߏ ߓߊ߯ߙߊ ߟߎ߬ ߞߐߝߍ߬߸ ߊ߬ ߞߵߊ߬ ߦߌ߬ߘߊ߬ ߞߏ߫ ߞߐߙߍ߫ ߕߍߓߊ߯ߦߊ ߕߍߜߟߍߦߊ ߛߌߟߊ߫ ߝߍ߬߸ ߞߐߙߍ߫ ߡߛߏ߬ߥߙߍ߬ߕߌ߰ߦߊ ߦߋ߫ ߘߍ߬ߞߏ ߡߊ߲߬ߕߦߊ߬ ߡߝߊߣߍ߲ ߠߋ߬ ߘߌ߫، ߞߐߙߍ߫ ߛߎ߮ ߣߌ߲߬ ߕߍߓߊ߯ߦߊ ߕߍ߫ ߗߍ߭ ߣߴߊ߬ ߡߏ߬ߛߏ ߘߐߙߐ߲߫ ߘߌ߫߸ ߊ߬ ߦߋ߫ ߗߍ߭ ߘߐ߮ ߟߎ߬ ߥߟߴߊ߬ ߞߐ߬ߘߐ ߟߎ߬ ߟߊ߫ ߕߍߓߊ߯ߦߊ ߝߣߊ߫ ߘߌ߫، ߊ߬ ߞߏ߬ߣߌ߲߫߸ ߞߐߙߍ߫ ߛߎ߮ ߣߌ߲߬ ߠߊ߫ ߝߐߢߐ߲߯ߞߐ ߕߍ߫ ߓߊ߲߫ ߠߊ߫.

ߞߐߙߍ ߞߎ߲߬ߕߌ߮ ߟߋ߬ ߞߐߙߍ ߘߍ߬ߞߏ ߛߌ߲߬ߝߏ߲߬ߧߊ߬ ߟߊ߫ ߞߵߊ߬ ߘߏ߲߬ߖߟߎ߬ߡߊ߫، ߡߏ߬ߛߏ ߓߍ߯ ߣߴߊ߬ ߕߊ ߓߏ߲߫، ߏ߬ ߟߎ߬ ߦߋ߫ ߗߍ߭ ߖߍ߬ߘߍ ߛߌ߰ߓߏ߲ ߠߋ߬ ߘߊߝߍ߬، ߡߐ߰ ߦߙߌߞߊ ߟߋ߬ ߞߍ߫ ߟߊ߫ ߘߋ߲ߓߦߊߕߌ߮ ߟߊ߫ ߡߊ߬ߙߊ ߞߣߐ߫.

ߡߊ߬ߝߊ߬ߟߋ߲߬ߠߌ߲ ߦߋ߫ ߘߏ߲߬ ߠߊ߫ ߟߋ߬ ߘߎߢߊߘߐߕߍ߮ ߞߙߊ߬ߞߏ ߣߴߊ߬ ߛߌ߲߬ߝߏ߲߬ߧߊ߬ߟߌ߬ ߛߎ߮ ߣߌ߲߬ ߘߐ߫ ߞߵߊ߬ ߓߍ߲߬ ߕߎ߬ߡߊ ߡߊ߬، ߏ߬ ߦߋ߫ ߡߊߛߐ߬ߘߐ߲߬ ߠߊ߫ ߘߏ߫ ߟߎ߫ ߟߊ߫ ߓߐߟߌ ߣߌ߫ ߛߊ߬ߦߊ ߣߌ߫ ߟߏߟߊ߲ ߠߎ߬ ߣߌ߫ ߘߋ߲߫ ߞߎߘߊ ߟߎ߬ ߣߌ߫ ߝߘߎߛߊ ߟߋ߫ ߝߍ߬، ߞߐߙߍ߫ ߛߎ߮ ߣߌ߲߬ ߘߐ߫߸ ߛߐ߲߬ ߦߋ߫ ߞߍ߫ ߟߊ߫ ߘߋ߲߫ ߠߎ߫ ߘߐ߫߸ ߡߍ߲ ߠߎ߬ ߡߊ߫ ߛߐ߬ߘߐ߲߬ ߝߘߎ ߞߣߐ߫߸ ߤߊߡߊ߲߫ ߡߍ߲ ߠߎ߫ ߛߐ߬ߘߐ߲߬ߣߍ߲߫ ߞߊ߬ ߞߐ߲߬ ߝߘߎ ߢߍ߫، ߕߍߓߊ߯ߦߊ ߟߎ߬ ߦߋ߫ ߜߟߍ߬ߦߊ߬ ߟߊ߫ ߞߐߙߍ ߞߣߐ߫، ߒ߬ߞߊ߬ ߕߎ߬ߡߊ߬ ߞߋߟߋ߲߫ ߏ߬ ߟߊ߫߸ ߊ߬ ߟߊ߫ ߞߎ߬ߘߍ߬ߞߎ߬ߘߍ߬ߟߌ ߦߋ߫ ߞߐߙߍ ߛߏ߯ߙߏߟߌ ߟߎ߬ ߕߏ߫ ߟߴߊ߬ ߡߊ߬، ''(( ߞߐߙߍ߫ ߡߛߏ߬ߦߙߌ߬ߞߊ߬ߕߌ߯ߦߊ ߡߊߦߋߙߋ߲ߣߍ߲߫ ߦߟߍ߬ߡߊ߲߬ߦߟߍߡߊ߲ߠߌ߲ ߞߎߘߍߡߊ ߣߌ߫ ߛߏ߯ߙߏߞߎߘߊߟߌ߫ ߣߘߐ߬ߓߌ߬ߟߊ߫ ߟߋ߬ ߟߊ߫))،'' ߝߘߊ߬ߝߌ߲߬ߠߊ߬ ߕߊ߲ߓߊ߲ ߣߌ߫ ߝߘߊ߬ߝߌ߬ߠߊ߫ ߕߟߋ߬ߓߋ߬ ߘߐ߫߸ ߡߏ߬ߛߏ߫ %߄߀ ߓߍ߯ ߦߋ߫ ߞߍ߫ ߟߊ߫ ߡߛߏ߬ ߦߙߌߞߊߣߊ߲ ߘߏ߫ ߟߋ߬ ߘߌ߫، ߞߐߙߍ ߛߎ߮ ߣߌ߲߬ ߘߐ߫ ߝߣߊ߫߸ ߡߐ߰ ߜߘߍ ߘߌ߫ ߛߋ߫ ߞߍ߫ ߟߊ߫ ߞߐߙߍ߫ ߛߌ߲߬ߝߏ߲߫ ߖߍ߬ߘߍߖߍ߬ߘߍ ߘߌ߫ ߕߎ߬ߡߊ ߘߏ߫ ߟߊ߫ ߓߐߛߐ߲ ߠߎ߬ ߟߊ߫ ߞߎ߲߬ߕߊ߮ ߞߘߐ߫.
