ߡߊ߬ߞߏ ߟߎ߬ ߢߍߞߌߣߦߊߟߌ ߡߊߛߑߟߏ߫ ߓߟߏ߫ :
ߏ߬ ߦߋ߫ ߣߌߘߐߟߐ߲ߘߐߦߊ߫ ߤߊ߲ߞߟߌߦߊ߫ ߟߋ߬ ߘߌ߫ ߟߐ߲ߞߏߕߌ߯ ߊߓߑߙߤߊߡ ߡߊߛߑߟߏ߫ ߞߊ߬ ߡߍ߲ ߦߌ߬ߘߴߊ߬ ߟߊ߫ ߛߊ߬ߙߌ߬ߦߊ߬ߛߋ߲ ߕߌߙߌ߲ߠߌ߲ߠߞߊ ߘߐ߫ " ߡߐ߰ߦߊ ߘߐߛߎߟߊ߲ ߤߊ߲ߞߟߌߦߊ" ߁߉߄߃ ߟߊ߫ ߣߌߘߐߟߐ߲ߘߐߦߊ ߟߐ߲ߞߏߟߞߊ ߝߐ߰ߓߍ߬ߝߐ߯ߓߍ ߞߣߐ߫ ،ߏ߬ ߞߐ߫ ߡߊߛߑߟߏ߫ ߞߵߊ߬ ߡߙߌߦߊ ߘߐߦߙߌߥߊ߫ ߥߟߊߛߊ߫ ߞߵߊ߬ ߟߊ߫ ߟߊ߬ߞߙߐ߬ߛߌ߬ߕߊ ߟߎ߬ ߟߊߘߏ߲߬ ߊ߬ ߘߐ߫ ߡߐ߰ߦߊ ߞߎ߲߬ߓߋ߬ߡߊ ߞߎ߲ߝߊ߲ ߠߎ߫ ߞߊ߲߬. 
ߊ߬ ߞߵߊ߬ ߟߊ߫ ߤߊ߲ߞߟߌߦߊ ߏ߬ ߟߊߓߊ߬ߕߏ߬ ߣߌߘߐߟߐ߲ߘߐߦߊߞߏ ߟߐ߲ߠߌ߲߫ ߟߊߥߙߎߞߌߕߊ ߓߏߟߏ߲ ߠߊ߫ ߸ߏ߬ ߡߍ߲ ߦߋ߫ ߡߐ߱ ߕߎ߬ߜߍ߬ߕߎ߬ߜߍ߬ߢߊ ߣߴߊ߬ ߡߐ߬ߢߊ ߡߊߞߊ߬ߙߊ߲߬ ߠߴ ߊ߬ ߟߊ߫ ߢߣߊߡߦߊ ߛߊ߯ߘߊ߫ ߓߐߣߍ߲ߢߐ߲߰ߡߊ ߟߎ߬ ߘߐ߫،ߤߊ߲ߞߟߌߦߊ ߣߌ߲߬ ߞߊ߬ ߡߐ߱ ߡߊ߬ߞߏ ߟߎ߬ ߘߐߢߌߡߌ߲߫ ߞߵߊ߬ ߘߊߕߐߡߦߊ߫ ،ߞߊ߬ ߘߐ߬ߛߎ߬ߟߊ߲ ߠߎ߬ ߝߣߊ߫ ߡߊ߲߬ߞߕߎ߫ ߡߍ߲ ߠߎ߬ ߦߴߊ߬ ߟߊߡߊ߰ ߟߊ߫. 
ߡߊ߬ߞߏ ߏ߬ ߟߎ߬ ߟߊߘߛߍߣߍ߲߫ ߊ߬ ߓߟߏ߫ ߕߊ߲߬ :
߁ ߺ ߣߌߘߐߟߐ߲ߘߐߦߊ ߡߊ߬ߞߏ ߟߎ߬  
߂ ߺ ߞߎ߲߬ߠߊ߬ߝߏߣߌ߲ ߡߊ߬ߞߏ ߟߎ߬ 
߃ ߺ ߘߍ߬ߘߐ߬ߦߊ ߡߊ߬ߞߏ ߟߎ߬ 
߄ ߺ ߡߐ߬ߟߐ߲߬ߦߊ߬ߟߌ ߡߊ߬ߞߏ ߟߎ߬ 
 ߅ ߺ ߖߘߍ߬ߓߐ߬ߢߟߊ ߡߊ߬ߞߏ ߟߎ߬. 
ߗߏ߯ߦߊ ߣߌ߲߬ ߦߋ߫ ߡߊ߬ߞߏ ߟߎ߬ ߢߍߞߌߣߦߊߟߌ ߘߐߞߣߍ߫ ߟߊ߫ ߡߊߛߑߟߏ߫ ߓߟߏ߫ ،ߡߊ߬ߞߏ߬ߦߊ ߡߍ߲ ߠߎ߬ ߞߎ߬ߘߎ ߜߍ߬ߟߍ߲߬ߡߊ߲߫ ߡߍ߲ ߘߌ߫ ߡߊߛߑߟߏ߫ ߟߊ߫ ߖߎ߬ߓߌߟߊ ߘߐ߫. 
ߡߊߛߑߟߏ߫ ߞߊ߬ ߡߐ߰ߦߊ ߢߍߛߐ߲ ߘߏ߫ ߟߎ߫ ߡߊߞߊ߬ߙߊ߲߬ ߸ߞߵߏ߬ ߟߎ߫ ߡߊ߲߬ߞߕߎ߬ ߞߵߏ߬ ߟߎ߬ ߞߍ߫ " ߟߊߒߡߕߊ ߟߎ߬ ߘߌ߫ " ߦߏ߫ ߊߟߑߓߍߙ ߍ߲ߛߑߕߍ߲߫ ،ߊ߬ ߣߌ߫ ߗ߭ߐߣ ߊߘߊߡߛ، ߊ߬ ߣߌ߫ ߋߟߋߣߐ߯ߙ ߙߎ߯ߖ߭ߋߝ߭ߍߙ، ߊ߬ ߣߌ߫ ߝߙߋߘߋߙߌߞ ߘߎߜ߭ߑߟߊߛ، ߊ߬ ߞߵߏ߬ ߞߍ߫ ߛߊߣߌ߲߬ ߊ߬ ߦߋ߫ ߜߟߍ߬ߦߊ߬ߓߊ߰ߕߐ ߟߎ߬ ߡߊߞߊ߬ߙߊ߲߬ ߥߟߊ߫ ߖߊ߲߬ߞߊ߬ߙߏ߬ߕߐ ߟߎ߬ ،ߦߏ߫ ߊ߬ ߞߊ߬ ߖߊ߯ߓߘߊ ߞߊ߬ߙߊ߲߬ߠߊ߬ߘߋ߲߬ ߞߍ߲ߘߍ ߟߎ߫ % ߁ ߡߊߞߊ߬ߙߊ߲߬ ߢߊ ߡߍ߲. 
ߊ߬ ߘߏ߲߬ ߞߵߊ߬ ߟߊ߫ ߤߊ߲ߞߟߌߦߊ ߡߎ߰ߡߍ ߞߘߐߦߌ߬ߘߊ߬ ߸ߊ߬ ߣߌ߫ ߕߐ߬ߝߍ߬ߦߊ߬ ߓߟߏߡߵߊ߬ ߟߊ߫ ߞߊ߬ߝߊ ߘߐ߫ ߞߏ߫ :" ߘߐ߬ߛߎ߬ߟߊ߲ ߣߌ߫ ߡߐ߰ߦߊ " ߁߉߅߄ ߟߊ߫ ،ߞߊ߬ ߓߍ߲߬ ߥߎ߬ߛߎ ߟߊ߫ ߕߊ߬ߡߌ߲߬ߕߊߡߌ߲ ߡߊ߬ ߸ߤߊ߲ߞߟߌߦߊ ߣߌ߲߬ ߟߊߞߏߟߐ߲߫ ߘߊ߫ ߞߵߊ߬ ߟߊߓߊ߯ߙߊߟߌ ߘߐߦߙߌߥߊ߫ ߘߍ߬ߘߐ߬ߦߊ ߣߌ߫ ߟߊ߬ߡߙߊ߬ߟߌ ߣߌ߫ ߟߞߊ߬ߙߊ߲߬ߧߊ߬ߟߌ ߕߌߙߌ߲ߠߌ߲ ߠߎ߬ ߘߐ߫ ߝߌߟߊ߲ߛߊ߯ߘߊ ߟߎ߬ ߣߌ߫ ߟߞߊ߬ߙߊ߲߬ߧߊ߬ߟߌ ߛߊ߲ߘߐߕߊ ߘߐ߫. 
ߡߊ߬ߞߏ߬ߦߊ ߟߎ߬ ߢߍߞߌߣߦߊ ߡߐ߱ ߓߘߊ :
ߡߊ߬ߞߏ ߟߎ߬ ߦߋ߫ ߓߐ߫ ߟߊ߫ ߢߐ߲߮ ߡߊ߬ ߞߊ߬ ߓߍ߲߬ ߊ߬ߟߎ߫ ߞߘߎ߬ߜߟߍ߬ߦߊ ߡߊ߬ ߢߍߞߌߣߦߊ߫ ߓߟߏ ߟߋ߫ ߡߊ߬، ߢߍߞߌߣߦߊ ߏ߬ ߛߏ߯ߙߏߣߍ߲߫ ߕߊ߲߬ ߠߋ߬ : 

ߺ ߣߌߘߐߟߐ߲ߘߐߦߊߞߏ ߡߊ߬ߞߏ ߟߎ߬ 

ߺ ߞߎ߲߬ߠߊ߬ߝߎߟߋ߲ ߡߊ߬ߞߏ ߟߎ߬ 

ߺ ߘߍ߬ߘߐ߬ߦߊ ߡߊ߬ߞߏ ߟߎ߬ 

ߺ ߡߐ߬ߟߐ߲߬ߦߊ߬ߟߌ ߡߊ߬ߞߏ ߟߎ߬ 

ߺ ߖߘߍ߬ߓߐ߬ߢߟߊ ߡߊ߬ߞߏ

ߣߌߘߐߟߐ߲ߘߐߦߊߞߏ ߡߊ߬ߞߏ ߟߎ߬ :
ߏ߬ ߟߎ߬ ߦߋ߫ ߡߊ߬ߞߏ߫ ߢߊ߬ߒ߬ߞߐ߬ߓߊߟߌ ߟߎ߫ ߟߋ߬ ߘߌ߫ ߝߊ߬ߘߌ߬ߕߌ߮ ߞߋ߬ߟߋ߲߬ߞߋ߬ߟߋ߲߬ߣߊ ߟߊߕߊ߲߬ߞߊ߬ߟߌ ߞߊ߲ߡߊ߬ ߸ߏ߬ ߟߎ߫ ߟߋ߬ :

ߡߊ߬ߞߏ ߛߋߟߌ ߣߌߟߊߞߟߌߟߌ ߡߊ߬ 

ߡߊ߬ߞߏ ߛߋߟߌ ߘߊߥߎ߲ߠߌ߲ ߡߊ߬ 

ߡߊ߬ߞߏ ߛߋߟߌ ߖߌ ߡߊ߬ 

ߡߊ߬ߞߏ ߛߋߟߌ ߡߊ߲߬ߕߊ߰ߦߊ߬ߟߌ ߘߐߞߢߊߟߌ ߡߊ߬ 

ߡߊ߬ߞߏ ߛߋߟߌ ߖߊ߲߬ߕߌ߰ߦߊ ߡߊ߬ 

ߡߊ߬ߞߏ ߛߋߟߌ ߟߊ߬ߓߐ߬ߟߌ ߡߊ߬ 

ߡߊ߬ߞߏ ߛߋߟߌ ߛߎ߬ߣߐ߮ ߡߊ߬ 

ߝߊ߬ߘߌ߬ߕߌ߮ ߡߍ߲ ߦߋ߫ ߕߎ߬ߡߊ߬ ߖߊ߲߫ ߞߍ߫ ߟߊ߫ ߣߌߘߐߟߐ߲ߘߐߞߏ ߡߊ߬ߞߏ ߟߎ߫ ߣߋ߬ߦߌ ߝߓߊߟߌߦߊ ߘߐ߫ ߸ߏ߬ ߦߴߊ߬ ߞߊ߬ߣߌ߲߬ ߠߊ߫ ߟߋ߬ ߣߌ߫ ߡߊ߬ߞߏ ߏ߬ ߟߎ߬ ߝߊ ߛߋ ߣߊ߬ ߘߊ߫ ߞߍ߫ ߊ߬ ߦߋ߫ ߞߐߟߊ߫ ߸ߞߏ߫ ߊ߬ ߦߴߏ߬ ߟߎ߬ ߝߊ߫ ߣߏ߰ߡߦߊ߬ ߓߟߏ ߡߊ߬ ،ߟߊߒߡߊ߫ ߘߐ߫ ߊ߲ ߘߴߊ߬ ߦߋ߫ ߓߟߏߞߏߟߏ߲ ߓߊ߯ ߓߣߊ߬ߦߊ߫ ߸ߊ߬ ߟߊ߫ ߡߎ߬ߛߊ߬ߞߊ ߝߊ߲߬ߓߊ ߦߋ߫ ߞߎ߲߬ߟߐ߬ ߟߊ߫ ߘߊߥߎ߲ߠߌ߲ ߣߌ߫ ߡߌ߲߬ߠߌ߲ ߣߌ߫ ߝߘߎ ߟߋ߬ ߟߊ߫. 

ߞߎ߲߬ߠߊ߬ߝߎߟߋ߲ ߡߊ߬ߞߏ ߟߎ߬ :
ߞߊ߬ ߓߍ߲߬ ߡߊߛߑߟߏ߫ ߟߊ߫ ߤߊ߲ߞߟߌߦߊ ߡߊ߬ ߸ߣߌߘߐߟߐ߲ߘߐߦߊߞߏ ߡߊ߬ߞߏ ߟߎ߬ ߝߊ ߞߐ߫ ߸ߡߊ߬ߞߏ ߓߍ߫ ߟߐ߬ ߞߎ߲߬ߠߊ߬ߝߎߟߋ߲ ߠߊ߫ ،ߏ߬ ߟߊߞߊ߬ߝߏ߬ߣߍ߲߫ :
ߞߎ߲߬ߠߊ߬ߝߎߟߋ߲߫ ߝߊ߬ߘߌ߬ߟߊ߬ߞߊ ߟߋ߬ ߟߊ߫ ߞߊ߬ ߓߐ߫ ߥߢߊߞߌߦߊ ߣߌ߫ ߘߊ߲߬ߠߊ߬ߕߊߡߌ߲ ߡߊ߬ 

ߓߊ߯ߙߊߞߏ ߞߎ߲߬ߠߊ߬ߝߎߟߋ߲ 

ߕߐ߬ߣߐ ߣߌ߫ ߛߐ߬ߘߐ߲߬ߘߊ ߟߎ߫ ߞߎ߲߬ߠߊ߬ߝߎߟߋ߲ 

ߖߏ߯ߦߊߟߌ ߣߌ߫ ߛߟߐߡߌ߲ߟߐ߲ ߞߎ߲߬ߠߊ߬ߝߎߟߋ߲ 

ߞߐߙߍߞߏ ߞߎ߲߬ߠߊ߬ߝߎߟߋ߲ 

ߞߍ߲ߘߍߦߊߞߏ ߞߎ߲߬ߠߊ߬ߝߎߟߋ߲ 

ߘߎ߲߬ߘߎ߰ߡߊ߬ ߓߟߏߝߋ߲ ߠߎ߫ ߞߎ߲߬ߠߊ߬ߝߎߟߋ߲ ߞߎ߲߬ߞߏ ߡߊ߬. 

ߡߊ߬ߞߏ߫ ߘߍ߬ߟߊ߬ߞߊ ߟߎ߬ 
ߣߌߘߐߟߐ߲ߘߐߞߏ ߡߊ߬ߞߏ ߟߎ߬ ߣߌ߫ ߞߎ߲߬ߠߊ߬ߝߎߟߋ߲ ߡߊ߬ߞߏ ߟߎ߬ ߝߊ ߞߐ߫ ߸ߛߊ߯ߘߊ߫ ߛߓߊߣߊ߲ ߘߌ߫ ߞߎ߲߬ߓߐ߫ ߣߊߟߌ߬ߡߎ߲߫ ߡߊ߬ߞߏ߫ ߘߍ߬ߟߊ߬ߞߊ ߟߎ߬ ߘߌ߫ ،ߏ߬ ߝߣߊ߫ ߟߊߞߊ߬ߝߏ߬ߣߍ߲߫ :

ߓߌ߬ߟߊ߬ߢߐ߲߰ߡߊ ߡߛߌ߬ߡߛߌ߬ߟߊ߬ߞߊ ߟߎ߬ 

ߓߌ߬ߟߊ߬ߢߐ߲߰ߡߊ ߞߐߙߍߟߞߊ ߟߎ߬ 

ߕߋߙߌ ߟߎ߬ ߢߌߣߌ߲ߠߌ߲ 

ߊ߬ ߘߏ߲߬ ߸ߡߐ߱ ߝߊ߲߬ߓߊ ߦߋ߫ ߘߍ߬ߡߍ߲߬ߘߌ߬ߟߌ ߣߌ߫ ߛߐ߲߭ ߡߊ߬ߞߏ ߟߊߞߏߟߐ߲߫ ߠߊ߫ ،ߊ߬ ߞߍ߫ ߘߊ߫ ߞߙߎ߫ ߘߍ߬ߟߞߊ߬ ߓߟߋߓߟߋ ߘߏ߫ ߘߌ߫ ߓߊ߬ ( ߦߏ߫ ߞߍߙߍ߲ ߠߎ߬ ߣߌ߫ ߞߙߎ߫ ߣߊߡߎ߲ߠߞߊ ߟߎ߬ ߣߌ߫ ߛߌ߲߬ߝߏ߲߬ߧߘߊ߬ ߓߊ߯ߙߊߟߞߊ ߟߎ߬ ߣߌ߫ ߛߘߍ߫ ߝߊ߬ߘߌ߬ߡߊ߬ߞߟߏ߬ߟߊ߬ߞߊ ߟߎ߬ ) ߊ߬ ߣߌ߫ ߓߌ߬ߟߊ߬ߢߐ߲߰ߡߊ ߘߍ߬ߟߞߊ߬ ߘߐ߯ߡߊ߲ߣߍ߲ ߠߎ߬ ( ߦߏ߫ ߞߐߙߍ ߣߌ߫ ߘߌߦߊߒߢߍ ߘߍ߬ߢߐ߲߰ߡߊ ߟߎ߬ ߣߌ߫ ߞߊ߬ߙߊ߲߬ߡߐ߮ ߟߎ߬ ߣߌ߫ ߘߍ߬ߢߐ߲߯ ߡߊߛߎ߬ߘߎ߲߬ߡߊ߲ ߠߎ߬ ) ،ߊ߬ ߣߌ߫ ߡߊ߬ߞߏ ߛߋߟߌ ߞߊ߬ߣߌ߲ ߡߊ߬ ( ߖߊ߲߬ߕߌ߰ߦߊ߬ߞߏ ߥߟߊ߫ ߖߊ߲߬ߕߌ߰ߦߊ߬ߞߏ߬ߓߊߟߌߦߊ ) ߜߘߍ ߟߎ߬ ߘߐ߫ ،ߝߌ߬ߛߌ ߢߌ߲߬ ߠߎ߬ ߒߕߊ߲ߧߊ ߦߋ߫ ߡߐ߰ ߛߌߦߊߡߊ߲߫ ߓߌ߬ߟߊ߬ ߟߊ߫ ߢߜߊ ߣߌ߫ ߞߋ߲߬ߛߎ߲߬ߠߌ߲ ߘߍ߬ߟߊ߬ߞߊ ߣߌ߫ ߟߊ߲߰ߝߏ ߟߋ߬ ߘߐ߫ 

 
ߡߊ߬ߞߏ ߛߋߟߌ ߡߐ߬ߟߐ߲߬ߦߊ߬ߟߌ ߡߊ߬ :
ߛߌ߲ߛߌ߲߫ ߧߋ߫ ߞߍ߫ ߟߊ߫ ߦߊ߲߬ ߠߋ߬ ߝߊ߬ߘߌ߬ߕߌ߮ ߡߊ߬ߞߏ ߟߎ߫ ߞߊ߲߬ ߟߐ߬ߘߎ߯ ߘߍ߬ߟߊ߬ߞߊ߫ ߡߌ߬ߙߌ߲߬ߡߊ ߓߐߢߟߊߟߌ ߘߐ߫ ،ߊ߬ ߣߴߊ߬ ߟߊߞߏߟߐ߲ ߞߏ߫ ߕߐ߭ ߟߎ߬ ߦߴߊ߬ ߓߏ߲߬ߧߊ߬ ߟߊ߫ ،ߊ߬ ߣߌ߫ ߟߊ߲ߘߦߊ ߣߌ߫ ߝߊ߲߬ߞߊ ߛߏ߬ߓߌ߬ߛߐߘߐ߲. 

ߡߊ߬ߞߏ ߛߋߟߌ ߖߘߍ߬ߓߐ߬ߢߟߊ ߡߊ߬ :
ߝߊ߬ߘߌ߬ߕߌ߮ ߦߴߊ߬ ߖߍ߬ߘߍ ߓߐߢߟߊߟߌ ߡߊߝߍߣߍ߲߫ ߠߊ߫ ߦߋ߲߬ ߠߋ߬ ߊ߬ ߞߕߋ ߟߎ߬ ߟߊߓߏ߲߬ߧߊ߬ߟߌ ߟߊߓߊ߯ߙߊߟߌ ߛߌߟߊ ߝߍ߬ ߸ߊ߬ ߣߴߊ߬ ߟߊ߫ ߛߌߛߍ߲߬ ߛߋߓߊ߯ߦߊ ،ߊ߬ ߣߌ߫ ߡߍ߲ ߓߴߛߋ߫ ߓߐߢߟߊߟߌ ߟߎ߬ ߘߐ߫ ߓߟߋ߬ߓߟߋ ߡߊߛߐ߬ߘߐ߲߬ ߠߊ߫.
