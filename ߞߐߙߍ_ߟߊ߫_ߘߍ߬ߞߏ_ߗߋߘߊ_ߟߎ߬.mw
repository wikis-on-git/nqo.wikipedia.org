'''ߞߐߙߍ ߦߋ߫ ߘߍ߬ߦߊ߬ߟߌ ߥߛߊ߬ߘߊ߬ߕߌ߮ ߓߊߖߎߟߞߊ ߟߋ߬ ߘߌ߫'''

'''ߦߟߌߓߌߟߊ ߘߍ߬ߦߊ߬ߟߌ ߞߊ߲߬ߟߐ߲ ߘߐ߫:'''

'''ߘߍ߬ߦߊ߬ߟߌ (ߛߏߛߌߦߊߟߌߖ߭ߊߛߌߦߐ߲) :''' ߜ߭ߎߌ߫ ߙߏߛ߭ߍߙ ߕߊ߫ ߝߐߟߌ߫ ߘߐ߫: ''((ߡߐ߱ ߡߊߞߊ߬ߙߊ߲ ߊ߬ ߛߌ߰ ߦߙߐ ߘߍ߬ߞߏ ߣߴߊ߬ ߟߐ߲ߠߌ߲ߦߊ ߣߴߊ߬ ߝߌ߬ߛߌ ߟߊ߫  ߞߎ߬ߘߍ߬ߞߎ߬ߘߍ߬ߟߌ ߓߟߏߡߊ߬߸ ߞߵߏ߬ ߟߎ߬ ߟߴߊ߬ ߖߘߍ߬ߞߎ߲ ߟߌ߬ߤߟߊ ߞߊ߲߬ ߘߍ߬ߞߏ ߥߛߊ߬ߘߊ߬ߕߌ߮ ߟߎ߬ ߟߊ߫ ߝߏ߲߬ߝߏ߲߬ߠߊ ߞߣߐߡߊ߬߸ ߞߵߊ߬ ߟߊߓߍ߲߬ ߊ߬ ߛߌ߰ ߦߙߐ ߟߊߡߌߣߌ߲ ߘߍ߬ߞߏ ߟߎ߫ ߡߊ߬߸ ߏ߬ ߟߋ ߦߋ߫ ߘߍ߬ߦߊ߬ߟߌ ߘߌ߫))،'' ߡߎ߳ߙߌߍߟ ߘߊߙߵߡߐ߲߫ ߕߊ߫ ߝߐߟߌ߫ ߘߐ߫߸ ߞߏ߫ ߘߍ߬ߦߊ߬ߟߌ ߦߋ߫ ߡߍ߲ ߦߌ߬ߘߊ߬ ߟߊ߫߸ ߏ߬ ߟߋ ''((ߞߎ߬ߘߍ߬ߞߎ߬ߘߍ߬ߟߌ ߝߋ߲-ߋ-ߝߋ߲߫ ߦߋ߫ ߡߐ߱ ߞߎ߲߬ߞߋߟߋ߲ ߠߊߘߊ߲߫ ߠߊ߫ ߥߟߊ߫ ߞߵߊ߬ ߟߊߞߐ߯߸ ߞߵߊ߬ ߘߐߓߍ߲߬߸ ߞߵߊ߬ ߛߎ߯ߟߊߘߍ߰߸ ߞߵߊ߬ ߛߙߊߕߌߦߊ߫ ߝߘߏ߬ߓߊ߬ ߘߍ ߦߌߟߊߟߞߊ߫ ߘߍ ߓߟߏ߫ ߊ߬ ߦߋ߫ ߦߌߟߊ ߡߍ߲، ߞߎ߬ߘߍ߬ߞߎ߬ߘߍ߬ߟߌ ߡߍ߲ ߕߎ߬ߡߊ߸ ߡߐ߱ ߦߴߊ߬ ߟߊ߫ ߘߍ߭ ߞߏ ߟߎ߬ ߞߍ߫ ߢߊ ߣߌ߫ ߡߙߌ߫ ߢߊ ߡߊߞߊ߬ߙߊ߲߬ ߠߊ߫߸ ߞߵߊ߬ ߟߊߘߏ߲߬ ߊ߬ ߞߎ߲߭ ߘߐ߫߸ ߊ߬ ߣߌ߫ ߞߵߊ߬ ߟߊߡߊ߲߬ߘߌ߫߸ ߏ߬ ߟߋ ߘߍ߬ߦߊ߬ߟߌ ߘߌ߫)).'' 

ߒ߬ߓߊ߬ ߘߍ߬ߦߊ߬ߟߌ ߛߙߊߛߌ߰ߣߍ߲߫ ߕߊ߲߬ߘߐ [[ߠߋ߬]] :

'''߁߭- ߘߍ߬ߦߊ߬ߟߌ߬ ߔߊߞߌߛߊ''' (ߛߏߛߌߦߊߟߌߖ߭ߊߛߌߦߐ߲ ߡߊߣߌߝߍߛߕ): ''((ߊ߬ ߦߋ߫ ߘߋ߲ ߠߎ߫ ߞߊ߬ߙߊ߲ ߠߋ߬ ߘߌ߫ ߊ߬ߟߎ߬ ߛߊ߲ߝߍߡߐ߮ ߟߎ߬ ߓߟߏ߫ ߞߎ߬ߘߍ߬ߞߎ߬ߘߍ߬ߟߌ߬ ߓߟߏߡߊ߬ ߘߍ߭ ߞߎ߬ߙߎ߲߬ߘߎ ߣߴߊ߬ ߡߐ߬ߟߐ߲ ߘߏ߫ ߟߎ߫ ߟߊ߫، ߊ߬ ߦߋ߫ ߡߊ߬ߞߊ߲߬ߙߊ߲߬ߠߌ߲ ߠߋ߬ ߘߌ߫߸ ߡߍ߲ ߦߋ߫ ߓߌ߲߬ߓߊߏ ߢߌߡߊ ߣߴߊ߬ ߖߎ߯ߡߊ߲ ߞߊ߲߬، ߡߊ߬ߞߊ߬ߙߊ߬ߠߌ߲ ߣߌ߲߬ ߞߎ߲߭ ߦߋ߫ ߘߋ߲ߣߍ߲ ߠߎ߫ ߞߊ߬ߙߊ߲ ߘߌ߫ ߖߏ߯ ߢߌߡߊ ߟߎ߬ ߟߊ߫߸ ߖߐ߲߰ߛߴߊ߬ߟߎ߫ ߘߌ߫ ߛߋ߫ ߘߍ߭ ߞߎ߬ߙߎ߲߬ߘߎ ߟߎ߬ ߡߊߓߏ߲߬ߧߊ߬ ߟߊ߫، ߘߍ߬ߦߊ߬ߟߌ߬ ߔߊߞߌߛߊ ߞߎ߬ߘߍ߬ߞߎ߬ߘߍ߬ߟߌ ߣߌ߲߬ ߞߋߟߋ߲߫ ߕߴߛߋ߫ ߞߊ߬ ߡߐ߱ ߞߎ߲߬ߞߋߟߋ߲ ߖߏ߮ ߘߏ߲߬ ߊ߬ ߢߊ ߖߍ߬ߘߍߖߍ߬ߘߍ ߡߊ߬، ߊ߬ ߦߋ߫ ߘߝߊ߫ ߟߊ߫ ߘߍ߬ߦߊ߬ߟߌ߬ ߜߘߍ ߟߋ߬ ߟߊ߫߸ ߡߍ߲ ߕߐ߯ ߞߏ߫ ߘߍ߬ߦߊ߬ߟߌ߬ ߢߐ߲ߞߐߙߐ߲ߣߍ߲ ߞߎ߬ߘߍ߬ߞߎ߬ߘߍ߬ߟߌ)).''


'''߂߲- ߘߍ߬ߦߊ߬ߟߌ߬ ߢߐ߲ߞߐߙߐ߲ߡߊߣߍ߲''' (ߛߏߛߌߦߊߟߌߖ߭ߊߛߌߦߐ߲ ߟߊߕߊ߲ߕ): ''((ߘߍ߬ߦߊ߬ߟߌ߬ ߔߊߞߌߛߊ ߛߌ߬ߣߊ ߟߋ߬ ߘߍ߬ߦߊ߬ߟߌ߬ ߢߐ߲ߞߐߙߐ߲ߣߍ߲ ߘߌ߫، ߊ߬ ߦߋ߫ ߘߍ߭ ߞߎ߬ߙߎ߲߬ߘߎ ߟߎ߫ ߣߴߊ߬ ߡߐ߬ߟߐ߲ ߠߎ߫ ߡߞߊ߬ߙߊ߲߬ߠߌ߲ ߠߋ߬ ߘߌ߫ ߘߋ߲ߣߍ߲ ߓߟߏ߫ ߊ߬ ߖߍ߬ߘߍ ߡߊ߬߸ ߘߍ߬ߢߐ߲߮ ߠߎ߬ ߣߌ߫ ߛߌ߰ߢߐ߲߮ ߠߎ߬ ߟߊ߫ ߞߍߢߐ߲߯ߠߊ߫ ߛߌߦߊߡߊ߲߫ ߛߊߓߎ߫ ߟߊ߫߸  ߞߵߊ߬ ߕߘߍ߬ ߡߐ߰ ߡߊ߫ ߓߊ߯ߙߊ߫ ߞߍߞߌߦߊ߫ ߞߍ߫ ߡߍ߲ ߘߴߊ߬ ߞߍ߫ ߊ߬ (ߘߋ߲ߣߍ߲) ߘߌ߫ ߏ߬ ߟߎ߬ ߡߊߞߊ߬ߙߊ߲߬، ߊ߬ ߦߴߊ߬ߟߎ߬  ߡߊߞߊ߬ߙߊ߲߬ ߠߊ߫ ߟߋ߬ ߛߊ߲߬ߞߏ߫ ߘߍ߬ߦߊ߬ߟߌ߬ߟߊ ߟߎ߬ ߥߟߊ߫ ߖߏ߯ߘߏ߲ߠߊ ߟߎ߬ ߦߴߊ߬ ߟߐ߲߫ ߞߴߊ߬ߟߎ߬ ߕߘߍ߬ ߘߊ߫ ߘߋ߲ߣߍ߲  ߖߏ߯ ߘߏ߲ ߞߎ߬ߘߍ߬ߞߎ߬ߘߍ߬ߟߌ ߏ߬ ߘߐ߫)).'' ߊߟߑߔߋ߫ ߣߌ߫ ߟߊ߲ߓߍߙ ߣߌ߫ ߡߐ߰ ߜߘߍ߫ ߟߎ߫ ߕߊ߫ ߝߐߟߌ ߟߴߏ߬  ߘߌ߫ ߂߀߀߇ ߟߊ߫. 

'''߃߲- ߘߍ߬ߦߊ߬ߟߌ߬ ߓߊߖߎߟߞߊ''' (ߛߏߛߌߦߊߟߌߖ߭ߊߛߌߦߐ߲ ߔߙߌߡߍߙ) ''':''' ߘߍ߬ߦߊ߬ߟߌ߬ ߓߊߖߎߟߞߊ ߣߌ߫ ߘߍ߬ߦߊ߬ߟߌ߬ ߝߌߟߊߣߊ߲ ߘߊ߲߬ߝߘߊ߬ߓߐ ߟߊߘߏ߲߬ ߘߊ߫ ߔߋߙߍߙ ߓߍߙߵߖ߭ߋ߫ ߣߌ߫ ߕߏߡߊߛ ߟߎߞߵߡߊ߲ߣ ߠߋ߬ ߓߟߏ߫، ߘߍ߬ߦߊ߬ߟߌ߬ ߓߊߖߎߟߞߊ ߦߋ߫ ''((ߘߍ߬ߦߊ߬ߟߌ ߟߋ߬ ߦߌ߬ߘߊ߬ ߟߊ߫߸ ߡߍ߲ ߞߎ߬ߘߍ߬ߞߎ߬ߘߍ߬ߟߌ ߘߐ߱ߘߏ߲߬ߣߍ߲߫ ߘߋ߲ߣߍ߲ ߠߎ߬ ߟߊ߫، ߞߎ߬ߘߍ߬ߞߎ߬ߘߍ߬ߟߌ ߏ߬ ߦߋ߫ ߞߍ߫ ߟߴߊ߬ ߞߎ߲߬ ߝߟߐ ߘߐ߫ ߞߐߙߍ ߟߋ߬ ߞߣߐ߫، ߏ߬ ߞߐ߫߸ ߞߊ߬ߙߊ߲߬ߕߊ ߟߊ߫))،'' ߡߐ߰ ߜߘߍ߫ ߟߎ߫ ߝߣߊ߫ ߦߋ߫ ߕߘߍ߬ ߟߊ߫ ߘߋߣߍ߲ ߠߊ߫ ߘߍ߬ߦߊ߬ߟߌ ߘߐ߫ ߡߍ߲ ߠߎ߬ ߣߴߊ߬ ߓߘߊߡߐ߮ ߥߟߴߊ߬ ߟߊ߫ ߟߎ߫ ߞߣߐߡߐ߮ ߟߎ߬ ߕߍ߫ ߞߋߟߋ߲߲߫ ߘߌ߫.

'''߄߲- ߘߍ߬ߦߊ߬ߟߌ߬ ߝߌߟߊߣߊ߲''' (ߛߏߛߌߦߊߟߌߖ߭ߊߛߌߦߐ߲ ߛߋߞߐ߲ߘߍߙ): ''((ߦߋ߫ ߘߍ߬ߦߊ߬ߟߌ ߞߎ߬ߘߍ߬ߞߎ߬ߘߍ߬ߟߌ ߓߟߏߕߎ߲߮ ߠߋ߬ ߘߌ߫ ߜߌߛߌ߲ߦߊ ߕߎ߬ߡߊ߸ ߊ߬ ߜߋ߲ߜߋ߲ ߘߐ߫ ߓߊ߯ߙߊ߫ ߦߙߐ߸ ߊ߬ ߣߌ߫ ߞߐߙߍ ߖߍ߬ߘߍ ߞߣߐ߫)).''

'''߅-ߘߍ߬ߦߊ߬ߟߌ߫ ߕߊ߬ߖߏ߬ߣߦߊ߬ߣߍ߲ ߥߟߊ߫ (ߢߍߓߌߟߊߟߊ (ߛߏߛߌߦߊߟߌߖ߭ߊߛߌߦߐ߲ ߊ߲ߕߛߌߔߊߕߙߌߛ):''' ߙߏߓߍߙ ߞ. ߡߍߙߑߕߐ߲߫ ߟߊ߫ ߢߊߛߌߝߊߟߌ ߘߐ߫: ''((ߊ߬ ߦߋ߫ ߘߍ߬ߦߊ߬ߟߌ ߛߎ߮ ߘߏ߫ ߟߋ߬ ߘߌ߫߸ ߡߐ߰ ߞߎ߲߬ߞߋߟߋ߲ ߦߋ߫ ߞߙߎ ߥߟߊ߫ ߘߍ߬ ߜߘߍ߫ ߟߊ߫ ߞߏ ߟߎ߬ ߟߊߘߍ߬ ߟߊ߫ ߡߍ߲ ߘߐ߫߸ ߊ߬ ߦߴߊ߬ ߝߍ߬ ߞߊ߬ ߞߍ߫ ߡߍ߲ ߘߏ߫ ߘߌ߫ ߥߟߊ߫ ߡߍ߲ ߠߎ߬ ߛߎ߮ ߘߌߦߊߣߍ߲߫ ߊ߬ ߦߋ߫،  ߏ߬ ߟߎ߬ ߖߏ߮ ߣߴߊ߬ߟߎ߬ ߟߊ߫ ߞߏ߫ ߞߍߢߊ ߟߎ߬ ߟߊߘߍ߭ ߏ߬ ߟߋ ߕߐ߯ ߞߏ߫ ߘߍ߬ߦߊ߬ߟߌ߫ ߕߊ߬ߖߏ߬ߣߊ߬ߣߍ߲، ߊ߬ ߦߴߊ߬ ߖߍ߬ߘߍ ߟߊߘߋ߬ߙߌ߬ ߟߊ߫ ߤߊߡߊ߲߫ ߊ߬ ߦߴߊ߬ ߖߍ߬ߘߍ ߞߊ߬ߙߊ߲߬ߧߊ߬ ߟߊ߫ ߞߙߎ ߏ߬ ߟߊ߫ ߞߏ ߟߎ߬ ߟߊ߫ ߟߋ߬߸ ߛߊ߫ ߏ߬ ߘߴߊ߬ ߘߍ߬ߡߍ߲߬ ߞߙߎ ߥߟߊ߫ ߘߍ߭ ߏ߬ ߞߙߎߞߙߍߦߊߟߌ (ߍ߲ߕߋߜ߭ߙߊߛߌߦߐ߲) ߣߐ߰ߦߊ߫))،'' ߡߍߙߑߕߐ߲߫ ߞߊ߲߫߸ ''((ߞߴߏ߬ ߦߋ߫ ߡߊ߬ߛߐ߬ߘߐ߲߬ ߠߊ߫ ߡߍ߲ ߝߍ߬߸ ߏ߬ ߟߋ ߞߐߓߌߟߊߓߊ߯ߕߐߦߊ ߣߌ߫ ߖߍ߲߬ߠߌ߲ ߘߌ߫ ߞߙߎ ߥߟߊ߫ ߘߍ߭ ߞߣߐ߫، ߊ߬ ߘߏ߲߬ ߦߋ߫ ߞߍ߫ ߟߊ߫ ߜߌߛߌ߲ ߠߎ߫ ߟߋ߬ ߓߟߏ ߞߊ߫ ߛߌߦߊߦߊ߫، ߒ߬ߓߊ߫߸ ߏ߬ ߟߎ߫ ߟߵߊ߬ߟߎ߬ ߟߊ߫ ߞߏ߫ ߞߍߢߊ ߟߎ߫ ߕߊ߬ ߟߴߊ߬ߟߎ߬ ߛߊ߲ߝߍ߲߫ ߡߐ߮ ߟߎ߫ ߡߊ߬ ߛߐ߲߬߸ ߡߍ߲ ߠߎ߬ ߡߊߓߏ߲߬ߧߊ߬ߣߍ߲߫ ߊ߬ ߣߌ߫ ߡߍ߲ ߠߎ߬ ߡߐ߬ߟߐ߲ ߞߊ߫ ߓߏ߲߬)).''


ߏ߬ ߡߌ߬ߛߊ߬ߟߌ ߟߋ߬߸ ߣߌ߫ ߝߊ߬ߙߊ߲߬ߛߌ߬ߞߊ ߟߎ߬ ߟߊ߫ ߞߏ ߘߌߦߊ߫ ߘߊ߫ ߡߐ߱ ߘߏ߫ ߢߍ߫ ߛߍ߲߸ ߊ߬ ߕߌ߱ ߘߌ߫ ߝߊ߬ߙߊ߲߬ߛߌ߬ߞߊ ߟߎ߬ ߖߏ߮ ߛߌߦߊߡߊ߲߫ ߕߊ߬ ߤߊߡߊ߲߫ ߞߵߊ߬ߟߎ߬ ߟߊߘߍ߲߰ ߊ߬ ߟߊ߫ ߞߏ߫ ߞߍߢߊ ߟߎ߬ ߘߐ߫: ߊ߬ ߘߌ߫ ߛߋ߫ ߞߍ߫ ߟߊ߫ ߡߊ߬ߛߘߌ ߘߌ߫߸ ߞߎߡߊ߫ ߢߊ ߘߌ߫߸ ߊ߬ ߣߴߏ߬ ߢߐ߲߰ߘߐ ߟߎ߬، ߒ߬ߓߊ߬ ߣߌ߫ ߞߙߏ߬ߡߊ߬ߞߍ ߞߵߊ߬ ߖߘߍ߬ ߟߊߘߋ߬ߙߌ߬ ߝߊ߬ߙߊ߲߬ߛߌ߬ߞߊ ߟߎ߬ ߟߊ߫ ߞߏ ߏ߬ ߟߎ߬ ߟߊ߫߸ ߣߴߊ߬ ߛߋ߫ ߘߊ߫ ߏ߬ ߟߎ߬ ߓߘߊ ߟߏ߲ ߡߍ߲߸ ߊ߬ ߟߊ߫ ߞߙߎߞߙߍߟߌ ߕߍߣߊ߬ ߜߟߍ߬ߦߊ߫ ߟߊ߫، ߊ߬ ߡߌ߬ߛߊ߬ߟߌ ߘߏ߫ ߟߋ߬ ߝߣߊ߫ ߦߋ߫߸ ߣߌ߫ ߘߟߐ߬ߡߌ߲߬ ߞߙߎ ߘߏ߫ ߘߌߦߊ߫ ߘߊ߫ ߛߌ߬ߛߍ߬ߞߍ ߘߏ߫ ߦߋ߫، ߋ߫߹ ߛߊ߬ߝߙߎߟߊߦߌ߫߸ ߛߌ߬ߛߋ߬ߞߍ ߘߏ߫ ߢߍ߫߸ ߣߴߊ߬ ߦߴߊ߬ ߝߍ߬ ߞߊ߬ ߕߘߍ߬ ߞߙߎ ߏ߬ ߘߐ߫߸ ߝߏ߫ ߊ߬ ߦߴߊ߬ ߞߊ߬ߙߊ߲߬ ߘߟߐ߬ߡߌ߲ ߠߊ߫ ߣߴߊ߬ ߦߴߊ߬ ߝߍ߬ ߊ߬ ߞߊߣߊ߬ ߟߊߜߎ߬ߝߎ߲߬ ߊ߬ ߟߊ߫ ߞߙߎߞߙߍߟߌ ߞߐߝߍ߬.

ߒ߬ߓߊ߬߸ ߊ߲ ߧߴߊ߬ ߟߐ߲߫ ߝߣߊ߫ ߞߏ߫ ߖߏ߮ ߥߟߊ߫ ߞߏ ߟߊߘߍ߲߱ ߕߊ߬ߖߏ߬ߣߊ߬ߦߊ߬ߓߟߏߡߊ߬߸ ߏ߬ ߕߍ߫ ߞߍ߫ ߟߊ߫ ߜߌߛߌ߲ ߠߎ߬ ߘߐߙߐ߲߫ ߓߟߏ߫ ߓߊߞߍ߬ ߦߏ߫ ߡߍߙߵߺߕߐ߲߫ ߞߵߊ߬ ߦߌ߬ߘߊ߬ ߢߊ ߡߍ߲، ߊ߬ ߓߌ߬ ߝߐߟߌ߫ ߘߐ߫߸ ߊ߬ ߦߋ߫ ߞߍ߫ ߟߊ߫ ߘߋ߲ߣߍ߲ ߠߎ߬ ߣߌ߫ ߗߍ߬ߓߊ߬ߟߋ߲ ߠߎ߬ ߣߌ߫ ߛߙߎߓߊߟߋ߲ ߠߎ߬ ߓߟߏ߫، ߏ߬ ߦߋ߫ ߡߍ߲ ߘߌ߫߸ ߏ߬ ߟߋ ߖߌ߬ߦߊ߬ߞߊ߲ ߣߌ߫ ߓߟߐߓߟߐ ߣߌ߫ ߖߌ߬ߦߊ߬ߖߟߎ ߣߌ߫ ߖߌ߬ߦߊ߬ߝߟߍ ߘߌ߫.

ߞߎߡߊ߫ ߞߵߊ߲ ߕߍ߬ߘߍ߫ ߦߋ߲߬ ߠߋ߬.....

ߞߐߙߍ ߦߋ߫ ߦߌߟߊ߫ ߓߘߍ ߟߋ߬ ߘߌ߫߸ ߘߋ߲ߣߍ߲ ߘߌ߫ ߘߍ߭ ߞߎ߬ߙߎ߲߬ߘߎ ߟߎ߬ ߣߴߊ߬ ߟߐ߲ߠߌ߲ߦߊ ߟߎ߬ ߣߴߊ߬ ߘߐߞߏ ߟߎ߬ ߟߐ߲߫ ߦߌߟߊ ߡߍ߲، ߦߌߟߊ ߟߋ߬ ߝߣߊ߫߸ ߊ߬ ߦߴߊ߬ ߣߌ߫ ߘߏ ߟߎ߬ ߟߊ߫ ߜߊ߲߬ߞߎ߲߬ߢߐ߲߰ߠߊ ߡߊߞߊ߬ߙߊ߲߬ ߠߊ߫ ߦߌߟߊ ߡߍ߲، ߞߐߙߍ ߟߴߊ߬ ߞߍ߫ ߟߴߏ߬ ߘߐ߫߸ ߘߋ߲ ߘߌ߫ ߞߍ߫ ߘߍ߬ߞߏ ߘߐ߫ ߤߊߡߊ߲߫ ߡߐ߰ߞߏ ߘߐ߫، ߒ߬ߞߊ߬ ߣߌ߫ ߞߐߙߍ ߟߐ߬ߦߙߐ ߏ߬ ߡߊ߫ ߟߝߊ߫ ߘߍ߭ ߞߣߐ߫߸ ߏ߬ ߞߐߝߟߌ߫ ߖߎ߮ ߘߌ߫ ߛߋ߫ ߘߍ߭ ߡߊ߬، ߓߊ߸ ߘߋ߲ ߠߎ߬ ߘߌ߫ ߞߍ߫ ߛߏ߲߭ ߘߌ߫߸ ߕߋ߬ߙߋ ߘߌ߫ ߊ߬ ߣߴߏ߬ ߢߐ߲߰ߘߐ ߟߎ߬.


ߟߐ߲ߠߌ߲ߦߊ ߟߎ߬ ߟߊߕߋ߬ߡߌ߲ ߘߐ߫ ߘߋ߲ ߠߎ߫ ߡߊ߬ ߡߏߦߌߓߊ߮ ߟߎ߬ ߓߟߏ߫߸ ߊ߬ߟߎ߫ ߝߏ߲߬ߝߏ߲߬ߠߊ߬ߓߊ߫ ߟߋ߬ ߞߍ߫ ߟߊ߫ ߘߋ߲ ߠߎ߫ ߞߊ߲߬ ߊ߬ߟߎ߬ ߟߊ߫ ߞߏ߫ ߞߍߢߊ ߣߴߊ߬ߟߎ߬ ߟߊ߫ ߞߏ߫ ߡߊߡߙߌ߫ ߣߴߊ߬ߟߎ߬ ߡߌ߬ߘߊ߬ߢߊ ߘߐ߫߸ ߊ߬ ߣߌ߫ ߘߌ߯ߣߊ ߝߣߊ߫ ߡߊ߬ߝߊ߲ ߝߍ߬، ߡߏߦߌߓߊ߮ ߟߎ߬ ߟߊ߫ ߣߐ߭ ߦߋ߫ ߦߋ߫ ߟߊ߫ ߝߣߊ߫ ߘߋ߲ ߗߍ߬ߡߊ߲ ߣߴߊ߬ ߡߛߏ߬ߡߊ ߕߍ߫ ߓߊ߯ߙߘߊ ߟߎ߬ ߘߐߝߘߊ ߘߐ߫، ߊ߲ ߠߊ߫ ߣߊߡߎ߲ ߘߐ߫߸ ߡߏ߬ߛߏ ߟߋ߬ ߘߐ߱ߘߐ߲߬ߣߍ߲߫ ߟߎ߫ ߞߣߐ߫ ߓߊ߯ߙߊ ߟߎ߬ ߟߊ߫.

ߏ߬ ߘߐ߫߸ ߞߐߙߍ ߦߋ߫ ߖߊ߬ߕߋ߬ ߟߊ߫ ߘߍ߬ߟߐ߲߬ߘߐ߬ߦߊ ߓߟߏ߫ ߘߍ߬ߦߊ߬ߟߌ߬ ߦߙߐ ߟߋ߬ ߘߌ߫، ߊ߬ ߦߋ߫ ߛߌ߲߬ߝߏ߲߬ߘߊ ߕߣߐ߬ߡߊ ߘߌ߫߸ ߡߍ߲ ߦߋ߫ ߡߐ߱ ߟߎ߬ ߟߊߟߐ߲ߠߌ߲ߦߊ߫ ߟߊ߫ ߘߍ߭ ߞߎ߬ߙߎ߲߬ߘߎ ߣߴߊ߬ ߘߐߞߏ ߟߎ߬ ߟߊ߫߸ ߊ߬ߟߎ߬ ߦߋ߫ ߡߍ߲ ߞߣߐ߫߸ ߞߵߊ߬ ߘߊߡߌ߬ߣߊ߬ ߞߐߙߍ ߟߊߘߌߦߊߢߍ ߝߟߐ ߡߊ߬߸ ߞߵߊ߬ ߛߌ߰ ߛߏ ߟߊ߫ ߝߘߏ߬ߓߊ߬ߦߊ߬ ߓߟߏߡߊ߬.

ߞߐߙߍ ߦߋ߫ ߘߍ߬ߞߏ ߘߐߓߍ߲߭ ߖߐߙߊ߲ ߘߏ߫ ߟߋ߬ ߘߌ߫، ߊ߬ ߦߴߊ߬ ߕߊ߫ ߞߍ߫ ߟߊ߫ ߘߍ߭ ߟߊߘߊ߲ ߘߐ߫، ߊ߬ ߦߋ߫ ߕߍߓߊ߯ߦߊ ߟߎ߬ ߘߐߓߍ߲߬ ߠߊ߫، ߕߟߋ߬ߓߋ߬ߞߊ ߟߎ߫ ߝߍ߬߸ ߞߐߙߍ ߦߋ߫ ߗߍ߬ߣߌ߬ߡߛߏ߬ߦߊ ߘߏ߲߬ߖߟߎ߬ߡߊ߬ߦߊ߬ߟߊ ߟߋ߬ ߘߏ߫ ߘߌ߫߸ ߡߍ߲ ߦߋ߫ ߗߍ߬ߣߌ߬ߡߛߏ߬ߦߊ ߢߊߝߐ߫ ߟߊ߫ ߘߋ߲ ߢߍ.

ߒ߬ߞߊ߬߸ ߊ߲ߠߎ߬ ߝߍ߬ ߡߊ߲߬ߘߋ߲ ߦߊ߲߬ ߊ߬ ߜߋ߲ߜߋ߲ ߘߐ߫߸ ߡߏߦߌߓߊ߮ ߟߎ߬ ߕߍ߫ ߗߍ߬ߣߌ߬ߛߡߏ߬ߦߊ ߢߊߝߐ߫ ߟߊ߫ ߘߋ߲ ߧߍ߫،     ߊ߬ ߕߍ߫ ߞߎ߲߫ ߘߋ߲ ߝߣߊ߫ ߘߐ߫ ߞߵߊ߬ ߡߏߦߌߓߊ߮ ߟߎ߬ ߡߊߢߌ߬ߣߌ߲߬ߞߵߊ߬ ߞߎߡߊ ߡߊ߬، ߞߵߊ߬ ߛߐ߬ߘߐ߲߬ ߘߏ߲߬߸ ߊ߲ ߧߋ߫ ߘߎߢߊ߫ ߥߊ߯ߕߌ ߡߍ߲ ߘߐ߫ ߣߌ߲߬ ߣߴߏ߬ ߦߋ߫ ߓߟߐߓߟߐ߫ ߕߟߋ ߘߌ߫߸ ߣߴߌ ߡߴߊ߬ ߢߊߛߌߝߊ߫ ߘߋ߲ ߢߍ߫߸ ߤߊߡߊ߲߫ ߣߴߌ             ߡߴߊ߬ ߟߊߓߐ߫ ߊ߬ ߞߊ߬ߟߊߡߊ߬ ߊ߬ ߕߎ߬ߡߊ ߟߊ߫߸ ߊ߬ ߘߴߊ߬ ߟߐ߲߫ ߢߊ߫ ߜߘߍ߫ ߡߊ߬، ߏ߬ ߛߌߦߊߡߊ߲߫ ߦߋ߫ ߞߍ߫ ߟߊ߫ ߕߌߢߍߟߌ ߟߋ߬ ߘߴߊ߬ ߓߟߏ߫.

ߞߎߡߊ߫ ߞߵߊ߲ ߕߍ߬ߘߍ߫ ߦߋ߲߬ ߠߋ߬...


ߞߐߙߍ ߦߋ߫ ߞߘߊߡߊߟߌߟߊ ߟߋ߬ ߘߌ߫ ߘߍ߭ ߟߊ߫ ߞߎ߬ߙߎ߲߬ߘߎ ߟߎ߬ ߣߴߊ߬ ߘߐߞߏ ߟߎ߬ ߡߊ߬ߓߏ߲߬ߧߊ ߘߐ߫، ߣߌ߫ ߡߐ߱ ߡߍ߲ ߞߴߊ߬ ߓߊ߲߬ ߘߍ߭ ߘߐߞߏ ߘߏ߫ ߡߊߓߏ߲߬ߧߊ߬ ߟߊ߫ : ߦߏ߫ ߛߊߟߌߓߊ ߝߍ߬߸ ߡߐ߱ ߟߎ߬ ߦߋ߫ ߢߐ߲߮ ߝߏ ߣߌ߫ ߕߌ߲ߞߌ߲ ߠߎ߫ ߞߍ ߡߍ߲ ߞߍ߫ ߟߊ߫ ߢߐ߲߮ ߢߍ߫߸ ߣߌ߫ ߡߍ߲ ߞߵߊ߬ ߓߊ߲߬ ߏ߬ ߡߊ߬߸ ߘߍ߭ ߓߌ߲߬ߓߊߏ ߘߌ߫ ߟߊ߫ ߏ߬ ߞߊ߲߬، ߓߌ߲߬ߓߊߏ ߏ߬ ߕߍ߫ ߘߏ߫ ߜߘߍ߫ ߘߌ߫߸ ߘߍ߭ ߞߣߐߡߐ߮ ߟߎ߬ ߘߴߊ߬ߟߎ߬ ߓߊ߲߬ ߊ߬ ߟߊ߫ ߞߏ߫ ߛߌߦߊߡߊ߲߫ ߘߐߘߌߦߊ߫ ߟߊ߫ ߥߟߊ߫ ߞߵߊ߬ߟߎ߫ ߓߊ߲߬ ߕߘߍ߬ ߟߴߊ߬ ߟߊ߫ ߞߏ ߟߎ߬ ߘߐ߫، ߒ߬ߓߊ߬ ߘߎ߳ߙߵߺߞߍߡ (ߝߊ߬ߙߊ߲߬ߛߌ߫ ߘߍ߬ߟߐ߲߬ߘߐ߬ߦߊ߬ߟߊ ߘߏ߫) ߞߊ߲߫ ߓߌ߲߬ߓߊ߬ߺߏ߬ ߛߎ߮ ߏ߬ ߟߋ ߡߊ߬ ߞߏ߫ '''ߘߍ߬ߞߏ ߓߌ߲߬ߓߊߏ (ߛߊ߲ߞߑߛߌߐ߲ ߛߏߛߌߦߊߟ).'''
