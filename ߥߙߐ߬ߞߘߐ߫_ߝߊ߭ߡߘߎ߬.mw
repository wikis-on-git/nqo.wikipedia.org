'''ߥߙߐ߬ߞߘߐ߫ ߝߊ߬ߡߘߎ߬''' ߦߋ߫ [[ߡߊ߲߬ߘߋ߲߫]] ߡߊ߲߬ߛߊ߬ ߟߊ߬ߓߊ߲ ߘߏ߫ ߟߋ߬ ߘߌ߫ [[ߡߊߣߊ߲߫ ߣߌ߫ ߓߐ߯ߓߊ߫]] ߞߊ߬ߝߏ߬ߓߏߟߏ߲ ߠߎ߬ ߘߐ߫߸ ߊ߬ ߟߊ߫ ߡߊ߲߬ߛߊ߬ߦߊ ߕߎ߬ߡߊ ߟߊ߫߸ ߊ߬ ߞߊ߬ ߝߊ߲߬ߞߊ߫ ߘߍ߬ߜߍ ߟߋ߬ ߛߐ߬ߘߐ߲߬ ߊ߬ ߕߋ߬ߟߋ ߏ߬ ߘߐ߫. ߊ߬ߟߋ ߟߋ߬ ߣߌ߫ [[ߖߊߡߙߐ߫ ߊߖߌ]] ߟߎ߬ ߘߍ߬ ߘߊ߫ ߞߊ߬ ߛߊ߭ߡߏ߬ߙߌ߬ ߕߎ߬ߙߋ߫ ߞߟߍ߬ ߛߊ߬ߡߊ߲ߛߊ߬ߡߊ߲ ߕߎ߬ߡߊ ߟߊ߫. 

== ߛߊ߬ߡߊ߲߫ ߛߊ߬ߡߊ߲ ߟߋ߬ߟߋߟߋ߬ߟߋ ==
ߝߊ߬ߡߘߎ߬ ߣߌ߫ ߊߖߌ߫ ߟߎ߫ ߣߵߊ߬ ߡߍ߲߫ ߠߊ ߞߏ߫ ߡߏߙߌ߫ ߝߊ߲ߞߊ߫ ߞߎߘߊ ߘߏ߫ ߦߋ߫ ߥߌ߬ߟߌ ߞߊ߲߬ ߝߊ߲߬ߞߊ ߘߌ߫߸ ߊ߬ߟߎ߫ ߞߊ߬ ߓߍ߲߬ߘߐ ߘߏ߫ ߟߊ߬ߣߐ߰ߦߊ߬ ߝߊ߲߬ߞߊ߬ ߞߎߘߊ ߏ߬ ߘߊߕߐߘߐ߲߫ ߞߊ߲ߡߊ߬. ߓߍ߲߬ ߞߍ߫ ߘߊ߫ ߦߙߐ ߡߍ߲ ߡߊ߬ ߢߐ߲߯ߓߍ߲߫ ߞߏ ߘߐ߫߸ ߊ߬ߟߎ߫ ߛߊ߬ߓߊ ߓߍ߯ ߞߵߊ߬ߟߎ߬ ߢߐ߲߮ ߓߍ߲߬ ߦߋ߲߬ ߞߊ߬ ߞߍ߬ߟߍ ߕߏ߫ ߛߌߣߌ߲߫ ߠߊ߫. 

[[ߛߊ߬ߡߘߎ߬ߜߍ߫ ߕߎ߬ߙߋ߫|ߊ߬ߟߌ߬ߡߊߡߌ߲߫ ߛߊ߭ߡߏ߬ߙߌ߬ ߕߎ߬ߙߋ߫]] ߥߟߌ߬ ߘߊ߫ ߞߊ߬ ߛߋ߫ ߊߖߌ߫ ߡߊ߬ ߞߏ߫ ߒ ߣߊ߬ߣߍ߲߫ ߌ ߕߘߍ߬ ߟߊ߫ ߓߊߘߋ߲ߧߊ߫ ߢߐ߲߯ߦߋ ߟߋ߬ ߟߊ߫߸ ߓߊߏ߬ ߌߟߋ ߦߋ߫ [[ߝߌߟߊ]] ߟߋ߬ ߘߌ߫߸ ߝߌߟߊ ߘߏ߲߬ ߦߋ߫ [[ߖߘߍ߬ߞߟߏ߬ߦߊ|ߛߌ߬ߟߊ߬ߡߊ]] ߟߋ߬ ߘߌ߫߸ ߒߠߋ ߝߣߊ߫ ߦߋ߫ [[ߡߊ߲߬ߘߋ߲ ߡߏߙߌ߫ ߟߎ߬|ߡߊ߲߬ߘߋ߲߫ ߡߏߙߌ]] ߟߋ߬ ߘߌ߫ ߊ߬ߟߋ߬ ߛߌ߬ߟߡߊ߬ߦߊ߫ ߞߋߟߋ߲ ߞߐ߬ߣߐߡߊ߬߸ ߞߊ߬ ߣߵߊ߬ ߦߌ߬ߘߊ߬ ߞߏ߫ ߌ ߦߵߌ ߛߋ߲߬ߓߐ߫ ߞߍ߬ߟߍ ߣߌ߲߬ ߘߐ߫ ߔߋߎ߫߹ ߓߊߏ߬ ߛߌ߬ߟߊ߬ߡߊ ߓߊߘߋ߲ ߣߵߊ߬ ߛߌ߬ߟߡߊ߬ߢߐ߲߮ ߘߌ߫߸ ߡߐ߱ ߘߏ߲߬ ߡߊ߲߫ ߞߊ߲߫ ߞߵߌ ߓߊߘߋ߲ ߞߟߍ߬ ߢߊ߫ ߛߌ߫ ߡߊ߬. ߞߊ߬ ߓߊ߲߫ ߞߊ߬ [[ߛߊߛߊ]] ߝߊ߫ [[ߛߊߣߌ߲]] ߘߴߊ߬ ߡߊ߬ ߞߴߊ߬ ߟߊ߫ ߖߌߘߐ߫ [[ߥߏ߬ߙߏ|ߥߙߏ]] ߟߵߏ߬ ߘߌ߫. ߖߊߡߙߐ߫ ߊߖߌ ߞߵߊ߬ ߦߌ߬ߘߊ߬ ߞߏ߫ ߒ ߓߘߴߊ߬ ߡߍ߲߫ ߕߋ߲߬ ߝߛߊߦߌ߫߸ ߞߏ߬ߣߌ߲߬ ߣߌ߫ ߒ ߓߘߊ߫ ߓߊ߲߫ ߛߋ߫ ߟߊ߫ ߞߟߊߘߊ ߘߐ߫ ߦߊ߲߬߸ ߒ ߕߴߛߋ߫ ߒ ߞߐߛߊ߬ߦߌ߫ ߟߴߏ߬ ߞߐ߫߸ ߒ߬ߞߊ߬ ߒ ߠߊ߫ ߣߊ߲߬ߕߌ߮ ߟߎ߬ ߟߊ߫ ߜߙߍߝߊ߯ߣߌ߲ ߞߐ߬ߟߐ ߟߋ߬ ߦߋ߫ ߣߌ߲߬ ߘߌ߫߸ ߊ߬ ߝߴߌ ߟߊ߫ ߡߐ߱ ߟߎ߬ ߦߋ߫ ߞߏ߫ ߊ߬ߟߎ߬ ߞߊߣߊ߬ ߡߎ߮ ߕߋ߬ ߊ߬ߟߎ߬ ߟߊ߫ ߘߋ߬߸ ߓߊߏ߬ ߊ߬ߟߎ߬ ߕߍߣߊ߬ ߞߌ߬ߛߍ߫ ߓߌ߬ߟߊ߬ ߟߴߊ߬ߟߎ߬ ߟߊ߫ ߡߎ߮ ߞߊ߲߬. 

=== ߞߟߊߓߍ߲ ===
ߞߣߍ ߓߐ߫ ߣߍ߲߸ ߝߊ߬ߡߘߎ߬ ߣߴߊߖߌ߫ ߞߵߊ߬ߟߎ߬ ߞߍ߫ ߞߍ߬ߟߍ ߞߊ߲߬ ߊ߬ ߘߐߛߘߊ߫ ߢߊ ߡߊ߬߸ ߞߵߊ߬ ߕߘߍ߬ ߝߊ߬ߡߘߎ߬ ߞߋߟߋ߲߫ ߠߋ߬ ߦߋ߫ ߞߍ߬ߟߍ ߞߊ߲߬. ߊ߬ߟߎ߫ ߞߵߊ߬ ߕߊ߬ ߞߍ߬ߟߍ ߞߊ߲߬ ߛߐ߰ߡߊ߫ ߤߊ߲߯ ߞߊ߬ ߥߴߊ߬ ߛߌ߰ ߛߊߟߌߝߣߊ߫ ߜߍߟߍ߲ ߕߎ߬ߡߊ ߟߊ߫߸ ߊ߬ߟߌ߬ߡߊߡߌ߲ ߛߋ߫ ߘߊ߫ ߝߊ߬ߡߘߎ߬ ߟߊ߫ ߞߵߊ߬ ߡߌ߬ߘߊ߬ ߞߊ߬ ߓߌ߲߬ߓߊߏ ߛߊ߲ߘߐߕߊ ߟߊߓߏ߬ߙߌ߬ ߊ߬ ߞߊ߲߬ ߣߊߟߌ߬ߡߎ߲߫ ߝߊ߰ߟߌ ߘߌ߫. 

ߞߐߝߟߌ 

ߖߊ߲߬ߖߏ߲ ߏ߬ ߟߋ ߞߊ߬ ߡߊ߲߬ߘߋ߲߫ ߣߴߊ߬ ߟߊߡߌߣߌ߲ ߝߊ߲߭ ߓߍ߯ ߓߍ߲߬ ߞߏ߫ ߛߊ߭ߡߏ߬ߙߌ߬ ߓߘߊ߫ ߞߍ߫ ߞߟߍ߬ߡߊ߲ߛߊ ߘߌ߫߸ ߓߊߏ߬ ߊ߬ ߓߘߊ߫ ߝߊ߰ߡߊ߫ ߝߌ߬ߟߊ߬ ߟߎ߬ ߟߊ߫ ߞߍ߬ߟߍ ߘߊ߬ߘߌ߬ ߞߋߟߋ߲߫ ߘߌ߫. ߏ߬ ߟߋ ߝߣߊ߫ ߞߵߊ߬ ߞߴߊ߬ ߞߟߌ߫ ߘߊ߫ ߞߏ߫ [[ߛߊ߬ߡߊ߲߫ ߛߊ߬ߡߊ߲]]߸ ߞߟߍ߬ ߡߊ߲ߛߊ ߟߎ߬ ߟߊ߫ ߝߊ߲߬ߞߊ߬ ߛߊߡߊ߲߫ ߢߐ߲߰ ߕߍ ߞߊ߬ߣߌ߲߬. 

ߞߍ߬ߟߍ ߏ߬ ߕߘߍ߬ ߦߋ߫ ߛߊ߭ߡߏ߬ߙߌ߬ ߟߊ߫ ߞߟߍ߬ ߞߎ߲ߓߊ ߣߴߊ߬ ߟߊ߫ ߞߟߍ߬ ߜߍߟߍ߲ ߣߴߊ߬ ߟߊ߫ ߞߟߍ߬ ߝߟߐ ߟߎ߬ ߘߏ߫ ߟߋ߬ ߘߌ߫. ߞߏ߬ߣߌ߲߬ ߊ߬ߟߋ ߟߋ߬ ߝߣߊ߫ ߞߵߊ߬ߟߌ߬ߡߊߡߌ߲ ߞߍ߫ ߡߊ߲߬ߘߋ߲߫ ߞߟߍ߬ߡߊ߲߬ߛߊ߬ ߡߊߛߌߟߊ߲ߣߍ߲ ߘߏ߫ ߘߌ߫߸ ߓߴߊ߬ ߞߊ߬ ߏ߬ ߟߏ߲ ߝߊ߰ߡߊ߬ ߡߊߛߌߟߊ߲ߣߍ߲ ߝߌ߬ߟߊ ߟߎ߬ ߟߋ߬ ߘߊ߬ߘߌ߬ ߞߟߊߘߊ߫ ߞߋߟߋ߲߫ ߘߐ߫. 

== ߛߓߍߘߊ ߟߎ߬ ==

* ߊ߬ߟߌ߬ߡߊߡߌ߲߫ [[ߛߊ߭ߡߏ߬ߙߌ߬ ߕߎ߬ߙߋ߫ ߟߊ߫ ߘߐ߬ߝߐ]] 

== ߦߟߌߡߊߛߙߋ ߟߎ߬ ==
[[ߦߌߟߡߊ:ߡߊ߲߬ߘߋ߲߫ ߡߊ߲߬ߛߊ]]
[[ߦߌߟߡߊ:ߊߝߙߌߞߌ߬ ߡߊ߲߬ߛߊ]]
[[ߦߌߟߡߊ:ߛߊ߭ߡߏ߬ߙߌ߬ ߕߎ߬ߙߋ]]
[[ߦߌߟߡߊ:ߖߌ߬ߣߍ߫ ߘߐ߬ߝߐ]]
