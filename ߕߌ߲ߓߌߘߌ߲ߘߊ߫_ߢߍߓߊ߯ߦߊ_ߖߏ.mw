[[ߊߟߑߡߊߡߌ߲ߦߊ߫]] ߞߊ߫ ߞߊ߲߫ ߞߊ߬ ߡߊߛߘߌ߬ [[ߝߊ߲ߕߊ߲ߞߊ]] ߣߌ߫ [[ߡߊ߬ߝߊ]] ߟߋ߬ ߟߊ߫ ߸ ߊ߬ ߣߌ߫ ߡߊ߬ߕߊ߰ߟߌ ߊߟߊ߫ ߛߐߛߐ ߣߌ߫ ߢߊ߯ߡߌ߲ߞߏ ߟߎ߬ ߟߊ߫، ߞߵߏ߬ ߟߊ߫ [[ߝߡߊߖߌ߮]] ߞߊ߲߬، ߊ߬ ߦߴߊ߬ ߖߍ߬ߘߍ ߞߙߐ߬ߛߌ߬ [[ߝߊߣߐߓߦߊ]] ߣߌ߫ ߥߊߛߏ ߘߊߞߎ߲ ߘߐ߫، ߕߎ߬ߡߊ߬ߘߏ߫ ߸ ߊ߬ ߘߴߊ߬ ߖߌ߰ ߞߏ߫ ߡߐ߱ ߟߎ߬ ߟߋ߬ ߞߊ߫ ߞߊ߲߫ ߞߵߊ߬ ߟߋ߫ ߝߏ߰ ߕߎ߬ߡߊ߬ ߓߍ߯، ߊ߬ ߣߌ߫ ߞߊ߬ ߥߟߌ߬ ߊ߬ ߢߍ߫ ߛߌ߰ߦߌߟߊ ߓߍ߯ ߘߐ߫ ߛߐ߲߬ ߞߘߊߎ߫، ߊ߬ ߣߌ߫ ߞߵߊ߬ ߡߊߕߐ߯ ߛߐ߲߭، ߊ߬ ߣߴߏ߬ ߢߐ߲߬ߘߐ ߟߎ߬. 
ߊ߬ ߣߴߊ߬ ߞߣߊ߫ ߕߏ߫ ߝߐߘߊ߫ ߣߌ߫ ߟߝߊߙߌ߫ ߞߋߟߋ߲߫ ߘߐߛߊߦߌ ߟߊ߫ ߕߎ߬ߡߊ ߓߍ߯ ߛߴߊ߬ ߘߴߊ߬ ߖߘߍ߬ ߡߊߘߍ߬ߡߍ߲߬ ߟߊ߬ߕߊ߲߬ߞߊ߬ߣߍ߲ ߠߎ߬ ߘߐߛߊ߬ߦߌ߲߬ ߠߊ߫ ߛߐ߲߭، ߊ߬ ߦߋ߫ ߟߝߊߙߌ߫ [[ߞߊ߬ߙߊ߲߬ߕߊ]] ߟߎ߬ ߡߊߛߊ߬ߦߌ߲߫ ߞߊ߬ ߞߐ߲߬ ߛߊߟߌ ߢߍ߫، ߊ߬ ߞߣߊ߫ ߝߋ߲߫ ߞߊ߬ߙߊ߲߬ ߝߏ߫ ߡߍ߲߫ ߟߊߜߍߣߍ߲ ߊ߬ ߓߟߏ߫ ߞߏߛߓߍ߫، ߏ߬ ߘߴߊ߬ ߕߊ߬ߞߊ߲߬ ߊ߫ ߝߎߕߎ߲ߕߌ߫ ߛߌߦߊߡߊ߲߫ ߡߊ߬، ߡߍ߲߫ ߘߌ߫ ߕߌ߲ߓߌߘߌ߲ߘߊ ߟߐ߯ߓߐ߫ ߛߊߟߌߟߊ ߟߎ߬ ߟߊ߫.  
ߊ߬ ߣߴߊ߬ ߦߋ߫ ߛߊߟߌ ߣߌ߫ ߊߟߑߡߊߡߌ߲ߦߊ ߞߕߌ ߟߎ߬ ߟߐ߲߫: [[ߢߌ߬ߣߊ߬ ߕߌ߲ߓߌߘߌ߲߫]] ߝߌ߬ߟߊ߬ߣߍ߲ ߞߕߌ، ߞߊ߬ ߘߛߍ߫ ߌ ߟߐ߬ ߟߊ߫ ߛߊߟߌ ߘߐ߫، ߘߋߣߍ߲ ߠߎ߬ ߞߊ߬ߛߌ߬ߞߊ߲ ߡߍ߲߫ ߞߴߊ߬ ߕߏ߫ ߛߊߟߌ ߟߊ߫، ߛߊ߲ߖߌ ߟߊ߫ ߣߊ߬ߟߌ߫، ߞߊߙߏ ߣߌ߫ ߕߋ߬ߟߋ ߦߋߟߋ߲ ߕߎߣߎ߲߫، [[ߊߟߑߡߊߡߌ߲߫ ߝߊߟߊ߲ߞߏ]] ߟߎ߬ ߟߊߞߊ߬ߙߊ߲߬، ߛߊ߫ ߏ߬ ߟߎ߬ ߘߴߊ߬ ߦߟߌ ߓߌ߬ߟߊ ߣߴߊ߬ ߢߌ߬ߣߊ߬ ߘߊ߫ ߞߊ߬ߙߊ߲ ߘߐ߫ ߥߟߊ߫ [[ߛߊߟߌ]] ߓߊ߯ߙߊ ߘߏ߫ ߘߐ߫.
