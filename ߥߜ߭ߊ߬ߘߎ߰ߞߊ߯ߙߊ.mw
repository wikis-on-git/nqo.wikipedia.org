#REDIRECT [[ߥߊ߲߬ߞߙߊ]]ߡߍ߲ߢߐ߲߯ߠߊ ߦߴߊ߬ ߦߌ߬ߘߊ߬ ߟߊ߫ ߞߏ߫ ߊ߲ ߠߎ߬ [[ߊߝߙߌߞߌ߫ ߕߟߋ߬ߓߋ|ߝߘߊ߬ߝߌ߲߬ߠߊ߫ ߕߟߋ߬ߓߋ]] ߛߌ߰ߓߊ߮ ߟߎ߬ ߓߐߣߍ߲߫ ߦߋ߫ ߕߟߋ߬ߓߐ ߟߋ߬ ߘߐ߫ ߞߊ߬ ߕߟߋ߬ߓߋ ߡߊߜߍ߲߫. 

ߞߏ߫ ߊ߬ߟߎ߫ ߛߌ߰ߦߙߐ߫ ߞߘߐ ߏ߬ ߕߎ߲߬ ߕߍ߫ ߕߎ ߜߝߐ߬ߣߍ߲ ߘߌ߲߬ߞߌ߬ߙߊ߬ ߘߌ߫߸ ߏ߬ ߟߋ ߞߵߊ߬ ߞߍ߫ ߒ߬ ߓߋ߲ߓߊ ߟߎ߬ ߛߋߣߍ߲ ߕߟߋ߬ߓߋ߫ ߦߊ߲߬߸ ߊ߬ߟߎ߬ ߡߊ߫ ߛߐ߰ ߘߏ߲߬ߠߌ߲ ߡߊ߬ ߥߙߏ߬ߘߎ߮ ߕߎߞߘߐߟߊ ߘߌ߲߬ߞߌߙߊ ߟߎ߬ ߘߐ߫߸ ߝߏ߫ ߞߐ߬ߘߎ߮ ߜߍߞߊ߲ߠߊ ߟߎ߬ ߘߐ߫. ߝߏ߫ ߛߌߦߊߦߊ ߣߌ߫ ߓߊ߲ߘߊߞߛߐߞߊ ߟߎ߬ ߟߋ߬ ߞߍ߫ ߘߴߊ߬ߟߎ߫ ߟߊ߫ ߕߎߞߘߐ߫ ߘߏ߲ߠߌ߲ ߛߊߓߎ ߟߎ߬ ߘߌ߫. 

ߒ߬ ߓߋ߲ߓߊ ߟߎ߬ ߡߊ߫ ߕߟߋ߬ߓߋ ߞߊ߲߬ߞߏߟߏ߲߫ ߕߘߍ߬߸ ߊ߬ߟߎ߫ ߣߊ߬ ߘߊ߫ ߡߍ߲ ߠߎ߬ ߕߍ߬ߘߍ߫ ߦߊ߲߬߸ ߏ߬ ߟߎ߬ ߕߐ߯ ߕߘߍ߬ ߦߋ߫ ߟߋ߬ ߞߏ߫ ߞߙߏ߬ߜߊ ߟߎ߬߸ ߝߐߟߌ ߘߏ߫ ߟߎ߫ ߦߴߊ߬ ߦߌ߬ߘߊ߬ ߟߊ߫ ߞߴߊ߬ ߣߌ߫ ߓߊ߲ߓߊߙߊ߲ ߠߎ߬<ref>ߞߎߡߘߊ ߣߌ߲߬ ߘߟߊߡߌ߬ߘߊ߬ߣߍ߲߫ ߦߋ߫ [[ߛߟߏ߬ߡߊ߯ߣߊ߫ ߞߊ߲ߕߍ߫]] ߟߊ߫ [[ߞߊ߬ߝߊ]] ߘߏ߫ ߟߋ߬ ߡߊ߬ ߡߍ߲ ߕߐ߯ ߞߏ߫ '''ߡߊ߲߬ߘߋ߲߫ ߘߐ߬ߝߐ'''߸ ߞߐߜߍ߫ (؟)</ref>. 
[[ߞߐߕߐ߮:West-Africa.svg|thumb|ߊߝߙߌߞߌ߬ ߕߟߋ߬ߓߋ ߔߊ߬ߔߘߊ]]
ߞߊ߬ ߓߍ߲߬ ߡߐ߱ ߟߎ߬ ߖߍ߲ߛߍ߲ ߣߴߊ߬ߟߎ߫ ߡߊߕߊ߯ ߞߏߖߎ߮ ߡߊ߬ ߢߐ߲߯ ߠߊ߫ ߞߣߍ߫ ߘߐߥߛߊ߬ߣߍ߲ ߣߌ߲߬ ߞߊ߲߬߸ ߡߐ߱ ߟߎ߬ ߞߎߡߊߞߊ߲ ߠߎ߬ ߘߐ߲߬ߘߐ߰ߣߍ߲߫ ߦߟߍߡߊ߲߫ ߘߊ߫ ߞߊ߬ ߞߍ߫ [[ߞߊ߲ߓߏߟߏ߲]] ߠߎ߬ ߘߌ߫߸ ߘߏ߫ ߟߎ߫ ߝߊ߲߭ ߞߍ߫ ߘߴߊ߬ߟߎ߫ ߕߊ߫ ߞߊ߲߫ ߓߟߏߡߊߞߊ߬ߣߍ߲ ߠߎ߬ ߟߋ߬ ߘߌ߫߸ ߤߊ߲߯ ߓߌ߬ ߏ߬ ߘߏ ߟߎ߫ ߢߊߢߌߣߌ߲ ߦߴߌ ߘߐ߫ [[ߞߊ߲ߟߐ߲ߘߐߦߊ|ߞߊ߲ߟߐ߲ߘߐߦߟߊ]] ߟߎ߬ ߓߟߏ߫ ߞߵߊ߬ߟߎ߫ ߟߊߕߘߍ߬ ߞߙߎ ߘߐ߫. 
== ߝߐߓߏߟߏ߲ߟߐ߲ߘߐߦߊ  ==
ߡߍ߲ߢߐ߲߯ߠߊ ߦߴߊ߬ ߟߊߞߊ߬ߟߌ߫ ߟߊ߫ ߞߏ߫ ߒ߬ ߓߐߛߎ߲ ߏ߬ ߟߎ߬ ߕߐ߯ ߕߘߍ߬ ߦߋ߫ ߟߋ߬ ߞߏ߫ [[ߥߊ߲߬ߞߙߊ]]. ߞߏ߬ߣߌ߲߬ ߡߍ߲ ߟߐ߬ ߕߐ߫ ߦߋ߫ ߥߊ߲߬ߞߙߊ߬ ߞߴߏ߬ ߡߊ߬߸ ߏ߬ ߞߘߐ߫ ߞߋߟߋ߲ ߟߐ߲ߣߍ߲߫ ߕߍ߫ ߡߎߣߎ߲߬߸ ߞߊ߬ߕߎ߲߰ ߥߊ߲߬ߞߙߊ ߏ߬ ߖߍ߬ߘߍ ߕߍ߫ ߒ߬ ߠߊ߫ ߕߟߋ߬ߓߋ߬ ߞߊ߲ ߠߎ߬ ߝߋ߲߫ ߘߌ߫߸ ߥߟߊ߫ ߞߘߐ߫ ߞߋߟߋ߲ ߡߍ߲ ߕߘߍ߬ ߦߴߊ߬ ߟߴߏ߬ ߕߎ߬ߡߊ ߟߊ߫߸ ߏ߬ ߓߘߊ߫ ߞߍ߫ ߡߊ߬ߝߟߌ߬ ߝߋ߲߫ ߘߌ߫. 

ߒ߬ߞߊ߬ ߦߌߟߡߊ ߡߍ߲ ߛߐ߬ߘߐ߲߬ߣߍ߲߫ ߦߋ߫ [[ߡߙߊ߬ߞߊ߬ߞߊ߲|ߡߙߊ߬ߞߊ߬ ߞߊ߲]] ߛߐ߲ߞߐߟߐ߲ߧߊ ߛߘߊ߫ ߘߐ߫߸ ߏ߬ ߘߌ߫ ߛߋ߫ ߞߍ߫ ߟߊ߫ ߘߌ߬ߢߍ߬ߒ߬ߡߊ߬ߕߊ߫ ߘߌ߫ ߞߊ߬ ߓߍ߲߬ ߏ߬ ߣߌ߫ ߘߐ ߣߌ߲߬ ߝߐߢߊ ߟߎ߬ ߡߎߣߎ߲ߧߊ ߡߊ߬߸ ߞߘߐ߫ ߘߏ߲߬ ߦߴߏ߬ ߟߊ߫ ߛߏߣߌ߲ߞߋ߫ ߞߊ߲ ߘߐ߫. ߞߎߡߊ ߣߌ߲߬ ߕߐ߬ߝߍ߬ߦߊ߫ ߘߊ߫ [[ߡߊ߬ߡߊ߬ߘߌ߫ ߞߊ߬ߓߊ]] ߟߋ߬ ߓߟߏ߫ ߘߟߊߛߎ߲ߓߎߟߌ ߘߏ߫ ߛߋ߲߬ߝߍ߫߸ ߊ߬ ߞߵߏ߬ ߢߛߊߙߌ߫ ߕߊ߲߬ ߠߋ߫: ߊ߬ ߞߏ߫ ߒ߬ ߓߋ߲ߓߊ ߟߎ߬ ߣߊ߬ ߘߴߊ߬ߟߎ߫ ߡߊߞߍ߫ ߝߟߐ ߞߍ߫ [[ߜ߭ߊ߰ߣߊ߫|ߜ߭ߊ߰ߣߊ߫ ߡߊ߲߬ߛߊ߬ߟߊ]] ߛߌ߰ߝߏ߲ ߠߋ߬ ߘߐ߫ (ߓߌ߲߭ [[ߡߏߙߌߕߊߣߌ߲߫]])߸ ߞߵߊ߬ߟߎ߫ ߟߊ߫ ߞߎߓߋߘߊ ߕߐ߯ߟߊ߫ [[ߥߊ߬ߜ߭ߊߘߜ߭ߎ߬]]; ߞߏ߫ ߥߊ߬ߜ߭ߊߘߜ߭ߎ߬ ߛߌ߰ߓߊ߮ ߟߎ߬ ߟߋ߬ ߕߘߍ߬ ߦߋ߫ ߞߟߌ߫ ߟߊ߫ ߞߏ߫ ߥߜ߭ߊ߬ߘߜ߭ߎ߬ߞߊ߯ߙߊ (ߥߊ߰ߘߎ߬ߞߊ)߸ ߞߊ߯ߙߊ ߟߋ߬ ߦߋ߫ ߞߊ (ߞߦߊ ߘߐߜߍ߫) ߘߌ߫ ߒߞߏ ߘߐ߫߸ ߣߌ߫ ߕߎ߬ߢߊ߫ ߞߍ߫ ߘߊ߫ ߝߐߟߌ ߣߌ߲߬ ߘߐ߫߸ ߏ߬ ߟߋ ߝߐߢߊ ߣߊ߬ ߘߊ߫ ߞߍ߫ ߥߜ߭ߊ߬ߞߊ߯ߙߊ ߘߌ߫, ߞߊ߬ ߞߍ߫ ߥߊ߰ߞߊ߯ߙߊ ߘߌ߫ ߤߊ߲߯ ߞߊ߬ ߣߊ߬ ߟߊߓߊ߲߫ ߥߊ߲߬ߞߙߊ ߡߊ߬ ߘߟߊߞߊߟߌߦߊ ߓߟߏ߫. 

== ߘߐ߬ߝߐ  ==
=== ߝߎ߲ߘߌ ߞߎ߲߭  ===
ߡߍ߲ߢߐ߲߯ߠߊ ߦߴߊ߬ ߦߌ߬ߘߊ߬ ߟߊ߫ ߞߏ߫ ߒ߬ ߓߋ߲ߓߊ ߟߎ߬ ߛߌ߰ߣߍ߲߫ ߕߘߍ߬ ߦߋ߫ ߦߙߐ ߡߍ߲ ߕߟߋ߬ߓߐ ߘߐ߫ ߦߋ߲߬߸ ߞߍ߬ߟߍ ߟߋ߬ ߕߘߍ߬ ߦߋ߫ ߘߏ߲߬ ߠߴߊ߬ߟߎ߫ ߣߌ߫ ߛߌ߬ߢߐ߲߮ ߠߎ߬ ߕߍ߫ ߕߎ߬ߡߊ߬ ߓߍ߯߸ ߣߌ߫ ߛߌ߬ߢߐ߲߮ ߏ߬ ߟߎ߬ ߡߊ߫ ߞߍ߬ߟߍ ߞߎ߲߬ߛߌ߲߫ ߊ߬ߟߎ ߟߊ߫߸ ߊ߬ߟߎ ߘߴߊ߬ ߞߎ߲߬ߛߌ߲߫ ߏ߬ ߟߎ߬ ߟߊ߫, ߞߊ߬ ߓߍ߲߬ ߒ߬ ߠߎ߬ ߕߊ߫ ߝߊ߬ߓߏ߲ ߠߎ߬ ߟߊ߫ ߖߐ߯ ߟߊߘߌߦߊߢߍ ߡߊ߬߸ ߏ߬ ߟߎ߫ ߞߵߊ߬ ߘߐߛߘߊ߫ ߏ߬ ߟߋ ߘߐ߫ ߞߊ߬ ߓߐ߫ ߞߙߎ ߘߐ߫ ߞߊ߬ ߕߊ߬ߡߌ߲߬ ߊ߬ߟߎ߫ ߘߐ߲߬ߘߐ߰ߣߍ߲߬ ߡߊ߬ߕߍ߬ߙߍ߲߬ߕߍ߬ߙߍ߲߫ ߠߊ߫ ߞߊ߬ ߕߟߋ߬ߓߋ ߞߎ߲߬ߕߋߟߋ߲ ߛߍ߯ߙߍ߫. 

ߡߍ߲ߢߐ߲߯ߠߊ ߕߊ߫ ߝߐߟߌ߫ ߘߐ߫ ߞߴߊ߬ߟߎ߫ ߞߊ߬ ߛߊ߲߬ ߥߐߙߐ߲ߥߌ߬ߟߊ߫ (߇) ߟߋ߬ ߞߍ߫ ߝߎ߲ߘߌ߫ ߛߌߟߊ ߏ߬ ߟߊ߫߸ ߛߍ߬ߣߍ ߣߌ߫ ߓߌߦߊ߲ߜߍ߲ ߠߎ߬ ߣߴߊ߬ߟߎ߫ ߢߐ߲߰ߘߐ ߟߎ߬ ߟߊ߫߸ ߤߊ߲߯ ߊ߬ߟߎ߫ ߞߊ߬ ߕߟߋ߬ߓߋ ߟߊߛߐ߬ߘߐ߲߬; ߓߊ߬ߙߌ߬ ߢߊߝߐߟߌ ߘߏ߫ ߟߎ߫ ߦߴߊ߬ ߦߌ߬ߘߊ߬ ߟߊ߫ ߞߴߊ߬ߟߎ߫ ߡߍ߲߫ ߘߊ߫ ߛߌߟߊ ߟߊ߫ ߞߊ߬ ߕߊ߬ߡߌ߲߬ ߥߎ߬ߛߎ߫ ߘߐ߬ߛߙߋ߬ߦߊ߬ߣߍ߲ ߏ߬ ߟߊ߫. 

ߡߍ߲ ߠߎ߬ ߦߋ߫ ߛߐ߬ߛߐ߬ߟߌ ߞߍ߫ ߟߊ߫ ߕߟߋ߬ߓߐ ߏ߬ ߘߌ߲߬ߞߌ߬ߙߊ߬ ߞߏ ߘߐ߫߸ ߒߠߋ ߕߴߏ߬ ߞߊ߲߬ ߡߎ߰ߡߍ߫߹ ߓߊߏ߬ ߕߐ߮ ߡߍ߲ ߡߊ߫ ߝߐ߫ ߡߐ߰ߓߊ ߟߎ߬ ߟߊ߫ ߘߊߘߝߐߟߌ ߟߎ߬ ߘߐ߫߸ ߏ߬ ߝߐߟߌ ߦߋ߫ ߖߌ߰ߟߌ߬ ߜߊ߲߯ߛߊ߲ ߠߋ߬ ߘߌ߫. ߏ߬ ߘߏ ߟߎ߬ ߦߋ߫ [[ߌ߲ߘߌ߫]] ߞߏߝߐ߫ ߟߊ߫߸ ߞߏ߬ߣߌ߲߬ ߞߙߊ߬ߡߐ߫ [[ߛߟߏ߬ߡߊ߯ߣߊ߫ ߞߊ߲ߕߍ߫]] ߞߵߏ߬ ߖߋ߬ߓߌ߫ ߟߋ߬ ߞߏ߫ ߛߌߟߊߕߍ߯ߟߊ ߟߎ߬ ߕߎ߲߬ ߘߴߊ߬ߟߎ߫ ߞߎ߬ߡߊ߲߬ߘߌ߫ ߘߏ߲߬ߠߌ߲ ߡߴ[[ߊߝߙߌߞߌ߬|ߊߝߙߌߞߌ߬ ߜߙߋ]] ߞߊ߲߬; ߊ߬ߟߋ ߖߍ߬ߘߍ ߝߣߊ߫ ߞߊ߬ [[ߋߗߏߔߌ߫|ߋߗߏ߯ߔߌ߫]] ߟߋ߬ ߞߏߝߐ߫߸ ߘߏ ߟߎ߬ ߝߣߊ߫ ߦߋ߫ [[ߌߗ߭ߌߔߕ]] ߥߟߊ߫ [[ߣߎߓߌ߫]] ߤߊߡߊ߲߬ [[ߞߡߍߕߌ߫]]߸ ߝߘߊ߬ߝߌ߲ ߠߎ߬ ߞߏ߬ߣߌ߲ ߦߋ߫ ߕߌ߲߬ߞߎߘߎ߲߫ ߛߊ߬ߓߊ ߣߌ߲߬ ߠߎ߬ ߓߍ߯ ߘߐ߫ ߞߐߘߍ߫. 
==== ߡߊ߬ߞߍ߬ߟߌ  ====
[[ߞߐߕߐ߮:Ghana successor map 1200-pt.svg|thumb|ߡߊ߲߬ߛߊ߬ߟߊ ߡߍ߲ ߠߎ߬ ߕߘߍ߬ ߦߋ߫ [[ߜ߭ߊ߰ߣߊ߫|ߜ߭ߊ߰ߣߊ߫ ߝߊ߰ߡߊ߬ߟߊ]] ߛߐ߫ ߥߟߊ߫ ߡߍ߲ ߠߎ߬ ߣߐ߬ ߦߴߊ߬ ߗߍ߮ ߕߊ߬ ߟߊ߫]]

* ߒ߬ ߓߋ߲ߓߊ ߟߎ߬ ߞߵߊ߬ߟߎ߫ ߡߊߞߍ ߘߊߡߌ߬ߣߊ߬ ߜߍߞߊ߲ߠߊ߫ ߥߙߊߥߙߊ ߟߎ߬ ߟߋ߬ ߘߐ߫ [[ߕߌ߬ߢߍ߬ߞߏ߲ߞߏ]] ߘߊߜߋ߲ߞߎ߲ ߞߊ߲߬߸ ߘߐ߬ߝߐ ߦߴߊ߬ ߦߌ߬ߘߊ߬ ߟߊ߫ ߞߏ߫ ߊ߬ߟߎ߫ ߞߵߊ߬ߟߎ߫ ߡߊߞߍ߫ ߦߙߐ߫ ߝߟߐ ߏ߬ ߕߐ߯ߟߊ߫ ߟߋ߬ ߞߏ߫ '''ߥߊ߲߬ߞߙߊ߬ߘߎ߯''' ߥߟߊ߫ '''ߥߜ߭ߊ߬ߘߜ߭ߎ߬ߞߊ߯ߙߊ߫'''. ߞߊ߬ ߓߍ߲߬ ߒ߬ ߓߐ߫ ߦߙߐ ߟߌ߬ߤߟߊ ߡߊ߬߸ ߡߐ߰ߓߊ ߟߎ߬ ߞߵߊ߬ ߦߌ߬ߘߊ߫ ߟߋ߬ ߞߏ߫ ߡߐ߰ ߛߌ߫ ߞߊ߫ ߘߏ߲߬ ߕߎߞߘߐߟߊ ߘߐ߫߸ ߓߊߏ߬ ߦߋ߲߬ ߕߍ߫ ߒ߬ ߟߐ߲߫ ߦߙߐ߫ ߘߌ߫߸ ߞߵߊ߬ ߟߴߊ߬ ߞߊ߲߬ ߡߐ߰ ߡߴߊ߬ ߟߐ߲߫ ߣߌ߫ ߝߊ߲߬ߞߊ߬ߡߊ ߘߏ߫ ߟߎ߫ ߘߌ߫ ߞߍ߫ ߦߋ߲߬ ߡߍ߲ ߠߎ߬ ߘߌ߫ ߛߋ߫ ߒ߬ ߞߟߍ߬ ߟߊ߫ ߥߟߊ߫ ߞߊ߬ ߒ߬ ߞߐ߲ߛߐ߲ߧߊ߫. ߊ߬ ߦߋ߫ ߝߐ߫ ߟߊ߫ ߞߏ߫ ߊ߬ߟߎ߬ ߟߊ߫ ߥߊ߲߬ߞߙߊ߬ߘߎ߰ ߛߌ߮ ߞߎ߲߬ߕߊ߮ ߓߍ߲߬ ߘߊ߫ ߛߊ߲߬ ߁߀߀߀ ߖߌߖߊ߬ߣߍ߲ ߠߋ߬ ߡߊ߬. ߞߊ߬ ߓߍ߲߬ ߖߊ߬ߡߊ ߟߊ߫ ߛߌߦߊߦߊ ߡߊ߬߸ ߊ߬ߟߎ߬ ߕߟߊ߫ ߘߊ߫ ߞߙߎ߫ ߓߊ߫ ߛߊ߬ߓߊ߫ ߟߎ߫ ߘߌ߫ ߕߊ߲߬: 
* ߛߏߣߌ߲ߞߋ ߟߎ߬߸ ߡߊ߬ߣߌ߲߬ߞߊ ߟߎ߬߸ ߊ߬ ߣߌ߫ ߘߐ߬ߜ߭ߐ߲ ߠߎ߬:  ߡߙߊ߬ߞߊ ߟߎ߬ ߥߟߊ߫ ߛߏߣߌ߲ߞߋ ߟߎ߬ ߥߊ߫ ߘߴߊ߬ߟߎ߫ ߡߊߞߍ߫ ߦߙߐ ߘߏ߫ ߘߐ߫ ߞߊ߬ ߦߋ߲߬ ߕߐ߯ߟߊ߫ ߞߏ߫ ߛߏߣߌ߲߫߸ ߏ߬ ߟߎ߫ ߛߓߊ߬ߕߌ߫ ߘߊ߫ ߦߋ߲߬ ߤߊ߲߯ ߞߊ߬ ߛߴߊ߬ߟߎ߫ ߓߊߘߋ߲ ߕߐ߭ ߟߎ߬ ߡߙߊ߬ ߟߊ߫. ߘߐ߬ߝߐ ߦߴߊ߬ ߟߊߞߊ߬ߟߌ߬ ߟߊ߫ ߞߏ߫ ߡߙߊ߬ߞߊ ߟߎ߬ ߟߊ߫ ߛߏߣߌ߲߫ ߏ߬ ߟߋ ߛߌ߰ߓߊ߮ ߟߎ߬ ߕߐ߮ ߣߊ߬ ߘߊ߫ ߞߴߊ߬ߟߎ߫ ߕߐ߮ ߘߌ߫ ߞߏ߫ [[ߛߏߣߌ߲ߒߞߋ]] (ߛߏߣߌ߲ߞߊ). ߒߞߏߝߐߟߊ ߟߎ߬ ߟߋ߬ ߞߵߊ߬ߟߎ߫ ߞߟߌ߫ ߡߙߊ߬ߟߌ ߕߐ߮ ߟߊ߫ ߞߏ߫ ߡߊ߬ߙߊ ߘߏ߲߬ߞߏ ߟߎ߬ (ߡߙߊ߬ߞߊ)߸ ߏ߬ ߝߣߊ߫ ߞߍ߫ ߘߴߊ߬ߟߎ߫ ߕߐ߮ ߘߏ߫ ߘߌ߫; ߡߐ߰ߜߍ ߟߎ߬ ߘߏ߲߭ ߘߊߡߌ߬ߣߊ߬ߣߍ߲ ߊ߬ߟߎ߬ ߟߊ߫ ߖߡߊ߬ߣߊ ߞߣߐ߫߸ ߊ߬ߟߎ ߕߘߍ߬ ߦߴߊ߬ ߝߐ߫ ߟߴߏ߬ ߟߎ߫ ߡߊ߬ ߞߏ߫ ߛߊ߬ߙߊ߫ ߞߐߟߍ (ߡߐ߰ ߜߍ߬ߣߍ߲) ߟߎ߬߸ ߏ߬ ߟߎ߬ ߝߣߊ߫ ߞߵߏ߬ ߟߋ ߛߓߍ߫ ߊ߬ߟߎ߬ ߟߊ߫ ߘߐ߬ߛߙߋ ߟߎ߬ ߘߐ߫ ߞߏ߫ ߛߙߊ߬ߞߐߟߍ߸ ߊ߬ߟߎ߬ ߡߊߟߐ߲ߣߍ߲߫ ߦߋ߫ ߕߐ߮ ߏ߬ ߝߣߊ߫ ߡߊ߬ ߕߟߋ߬ߖߌ߰ߞߊ ߟߎ߬ ߟߊ߫ ߘߐ߬ߛߙߋ ߟߎ߬ ߘߐ߫߸ ߊ߬ ߣߌ߫ ߤߊߟߌ߬ ߘߎߢߊ߫ ߝߊ߲߬ ߛߌߦߊߡߊ߲߫; 
* ߡߊ߲߬ߘߋ߲߬ߞߊ ߥߟߊ߫ [[ߒߞߏߝߐߟߊ]] ߟߎ߬ ߝߣߊ߫ ߥߊ߫ ߘߴߊ߬ߟߎ߫ ߡߊߞߍ߫ ߛߏ ߘߏ߫ ߟߊ߫ ߞߵߏ߬ ߕߐ߯ߟߊ߫ ߞߏ߫ ''ߛߏ߫''߸ ߏ߬ ߟߎ߬ ߝߣߊ߫ ߛߓߊ߬ߕߌ߫ ߘߊ߫ ߦߋ߲߬ ߞߊ߬ ߦߙߐ߫ ߛߌߦߊߡߊ߲߫ ߠߎ߫ ߞߐ߲ߛߐ߲ߧߊ߫߸ ߒ߬ߓߊ߬ ߛߴߏ߬ ߟߋ߬ ߝߣߊ߫ ߘߐߡߌ߬ߣߊ߬ ߘߴߏ߬ ߟߎ߫ ߝߣߊ߫ ߓߟߏ߫ ߊ߬ߟߎ߬ ߓߘߊ ߖߍ߬ߘߍߖߍ߬ߘߍ ߕߐ߰ߡߊ߬ߛߙߋ ߘߌ߫߸ ߟߊߒߡߊ߫ ߘߐ߫ ߡߍ߲ ߓߊ߯ ߞߍ߫ ߥߊ߫ ߟߴߊ߬ ߝߊ߬ߛߏ ߟߊ߫߸ ߏ߬ ߘߴߊ߬ ߝߐ߫ ߕߋ߲߬ ߘߐߙߐ߲߫ ߞߏ߫ ߒ ߥߊߕߐ߫ '''ߛߏ߫'''; 
* ߞߊ߯ߘߐ ߥߟߊ߫ ߘߐ߬ߜ߭ߐ߲ ߠߎ߬: ߏ߬ ߟߎ߬ ߝߣߊ߫ ߥߊ߫ ߘߴߊ߬ߟߎ߫ ߡߊߞߍ߫ [[ߖߋ߬ߟߌߓߊ߬]] ߡߊߜߍ߲ ߘߐ߫ ߦߙߐ ߘߏ߫ ߘߐ߫߸ ߏ߬ ߟߎ߬ ߕߊ߫ ߘߐ߬ߝߐ ߘߐߞߣߍߣߍ߲߫ ߕߍ߫ ߓߘߍ߫.
===== ߕߎߞߘߐߟߊ ߟߊߛߐ߬ߘߐ߲  =====
ߞߊ߬ ߓߍ߲߬ ߕߎߞߘߐߟߊ ߘߏ߲߬ߠߌ߲ ߞߎ߬ߡߊ߲߬ߘߌ ߡߊ߬ ߡߐ߰ߓߊ ߟߎ߬ ߓߟߏ߫߸ ߒ߬ ߓߋ߲ߓߊ ߟߎ߬ ߡߍ߲߫ ߘߊ߫ ߕߎ߫ ߘߊߜߟߏ ߟߊ߫ ߞߵߊ߬ ߕߘߍ߬ ߊ߬ߟߎ߬ ߡߊ߫ ߥߞߊ߬ߟߌ߬ ߕߎߞߘߐߟߊ ߡߊ߬. ߞߏ߬ߣߌ߲߬ ߞߊ߬ ߓߍ߲߬ [[ߡߐ߲ߠߌ߲]] ߣߌ߫ [[ߘߏ߲߬ߛߏ߬ߦߊ]] ߟߎ߬ ߡߊ߬߸ ߡߐ߱ ߟߎ߬ ߟߊߓߊ߲߫ ߘߊ߫ ߖߛߎ߬ߟߊ߬ߕߍ߮ ߡߊ߬ ߕߎߞߘߐߟߊ ߡߊ߬. 

ߊ߬ߟߎ߬ ߞߵߊ߬ ߦߋ߫ ߦߋ߲߬ ߘߎ߰ߞߟߏ ߣߴߊ߬ [[ߖߌ]] ߘߐߥߛߊ߬ߣߍ߲߫߸ ߊ߬ [[ߛߣߍ߬ߘߎ߮]] ߟߎ߬ ߝߣߊ߫ ߞߊߢߌ߲߬߸ ߞߏ߬ߣߌ߲߬ ߡߌ߬ߙߌ߲߬ߘߌ߬ ߜߘߍ߫ ߟߎ߫ ߡߊߞߍߣߍ߲߫ ߦߴߊ߬ ߞߣߍ ߞߊ߲߬. ߏ߬ ߟߋ ߞߊ߬ ߡߐ߰ߓߊ ߟߎ߬ ߟߐ߬ ߖߊߘߏ ߟߎ߬ ߟߊߥߟߌ߬ ߟߊ߫ ߞߵߊ߬ߟߎ߫ ߟߊߖߍ߲ߛߍ߲߫ ߕߎ ߣߌ߫ ߕߎ߫ ߘߊߜߟߏ ߏ߬ ߟߎ߫ ߟߊ߫߸ ߏ߬ ߟߎ߫ ߟߋ߬ ߞߵߊ߬ ߦߌ߬ߘߊ߬ ߞߏ߫ ߡߌ߬ߙߌ߲߬ߘߌ ߡߍ߲ ߠߎ߬ ߛߌ߰ߣߍ߲߬ ߦߴߊ߬ ߞߊ߲߬߸ ߞߴߏ߬ ߟߎ߬ ߕߐ߯ ߟߋ߬ ߞߏ߫ ߞߙߏ߬ߜߊ ߟߎ߫, ߊ߰ ߝߐߟߌ߫ ߜߘߍ߫ ߘߐ߫ ߞߴߊ߬ ߣߌ߫ [[ߓߊ߲ߓߊߙߊ߲]] ߠߎ߬߸ ߞߴߊ߬ߟߎ߫ ߟߊ߫ ߞߊ߬ߝߏ ߝߊ߲߭ ߕߐ߯ ߦߋ߫ ߟߋ߬ ߞߏ߫ [[ߛߊ߲ߞߊߙߊ߲߫]]. 

ߊ߬ߟߎ߫ ߞߊ߬ ߛߌ߰ߢߐ߲߰ߦߊ ߢߌߣߌ߲߫ ߊ߬ߟߎ߫ ߝߍ߬߸ ߓߊ߲ߓߊߙߊ߲ ߠߎ߬ ߛߐ߲߬ ߘߊ߫ ߛߌ߰ߢߐ߲߰ߦߊ ߡߊ߬ ߕߋ߲߬ ߝߛߊߦߌ߫߸ ߞߏ߬ߣߌ߲߬ [[ߞߙߏ߬ߜߊ]] ߟߎ߬ ߡߊ߫ ߛߐ߲߬, ߏ߬ ߟߋ߫ ߞߍ߫ ߘߊ߫ ߒ߬ ߘߐ߲߰ߘߐ߰ߣߍ߲߬ ߘߏ߲߬ߣߍ߲ ߘߌ߫ ߕߎ ߞߘߐ߫߸ ߒ߬ߞߊ߬ ߘߏ߲߬ߠߌ߲ ߏ߬ ߟߋ ߡߊ߫ ߞߍ߬ߟߍ ߟߊߝߘߏ߬ ߛߊ߫߸ ߞߍ߬ߟߍ ߏ߬ ߟߋ ߞߟߌ߫ ߕߐ߮ ߦߋ߫ [[ߞߙߏ߬ߜߊ߬ ߞߟߍ]] ߘߌ߫.
[[ߦߌߟߡߊ:ߊߝߙߌߞߌ߬ ߕߟߋ߬ߓߋ]]
[[ߦߌߟߡߊ:ߊߝߙߌߞߌ߬ ߕߟߋ߬ߓߋ ߛߌߦߊ]]
[[ߦߌߟߡߊ:ߘߐ߬ߝߐ]]
[[ߦߌߟߡߊ:ߞߊ߲ߟߐ߲ߘߐߦߊ]]
[[ߦߌߟߡߊ:ߡߊ߲߬ߘߋ߲߬ߞߊ߲]]
[[ߦߌߟߡߊ:ߡߙߊ߬ߞߊ߬ߞߊ߲]]
__STATICREDIRECT__
__DISAMBIG__
