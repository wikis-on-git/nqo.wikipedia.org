 
'''ߊ߬ ߓߐߞߟߏ ߥߟߴߊ߬ ߓߐߣߍ߲߫ ߡߍ߲ ߠߎ߬ ߘߐ߫''' 

'''ߊ߬ ߝߟߐߡߊ: ߊ߬ ߝߊ߬:''' 
ߊ߬ ߝߊ߬ ߕߐ߯ ߟߋ߬ ߞߏ߫: ߟߊ߱ߖߌ߬ ߞߊ߱ߓߌ߬ߣߍ߫ ߕߙߊߥߟߋ߫، ߏ߬ ߡߏߦߌ߫ ߘߊ߫ ߁߉߄߅ ߠߋ߬ ߟߊ߫ ߓߊߕߍ߫ ߣߝߊ߬ߖߌ߬ ߞߊ߲ߞߊ߲߫،

'''ߟߊ߱ߖߌ߬ ߞߊ߱ߓߌ߬ߣߍ߫ ߝߊ߬ ߕߐ߯''' ߞߏ߫: [[ߡߎߛߊ߫ ߕߙߊߥߟߋ߫]] ߥߟߊ߫ ߙߊ߲ߞߊ-ߡߎߛߊ߫ ߕߙߊߥߟߋ߫، ߏ߬ ߓߐߞߟߏ ߓߐߣߍ߲߫ ߡߊ߲߬ߘߋ߲߫ ߡߊ߬ߟߌ߬ߓߊ ߟߋ߬ ߟߊ߫، "ߙߊ߲ߞߊ߫" ߕߐ߮ ߏ߬ ߦߴߊ߬ ߟߊ߫ ߕߏ߯ߘߊ ߞߘߐ ߟߋ߬ ߕߐ߯ ߘߌ߫ ߓߊߕߍ߫ ߣߝߊ߬ߖߌ߬ ߞߐߘߍ߫ ߃ ߢߐ߲߰ ߠߊ߫ ߞߊ߬ ߕߊ߯ ߞߊ߲ߞߊ߲߫ ߝߊ߲߬ߝߍ߬ߟߊ ߘߐ߫، ߙߊ߲ߞߊ-ߡߎߛߊ߫ ߞߊ߬ ߘߋ߲ ߛߊ߬ߓߊ ߟߋ߬ ߛߐ߬ߘߐ߲߬ ߓߊߕߍ߫ ߣߝߊ߬ߖߌ߬߸ߏ߬ ߟߎ߫ ߟߋ߬ ߝߣߊ߫ ߟߐߣߍ߲߫ ߊ߬ ߘߋ߲߫ ߠߎ߫ ߘߌ߫ ߝߣߊ߫، ߘߋ߲ ߏ߬ ߟߎ߬ ߕߐ߮ ߝߟߍ߫ ߣߌ߲߬:
ߝߟߐ: ߒߝߊ߬ߟߌ߬ ߕߙߊߥߟߋ߫، ߏ߬ ߕߊ߯ ߘߴߊ߬ ߞߎ߲߭ߝߍ߬ ߟߋ߬ ߕߎ߲ߞߊ߲ ߠߊ߫ ߟߊ߬ߖߌ߬ߣߍ߫ ߘߍ߲ߒߖߘߍߟߦߊ ߢߍ߫ ߸ߤߊ߲߯ ߓߌ߬ ߏ߬ ߞߐߛߊߦߌ߫ ߡߊ߫ ߦߋ߫، 

'''ߝߌߟߊߣߊ߲:''' 
ߟߊ߱ߖߌ߬ ߞߊ߱ߓߌ߬ߣߍ߫ ߕߙߊߥߟߋ߫، ߊ߬ߓߎ ߕߙߊߥߟߋ߫ ߝߊ߬ ߟߵߏ߬ ߘߌ߫،
ߛߓߊߣߊ߲: 
ߟߊ߱ߖߌ߬ ߊ߲߬ߛߎߡߣߊ߫ ߥߟߊ߫ "ߕߙߊߥߟߋ߫ ߊ߲߬ߛߎߡߣߊ߫" ، 
ߏ߬ ߝߣߊ߫ ߕߘߍ߬ ߕߎ߲ߞߊ߲ ߠߋ߬ ߟߊ߫ ߸ߊ߬ߟߋ ߞߏ߬ߣߌ߲߬ ߡߊ߫ ߝߋ߬ߟߋ߲߬ߝߋߟߋ߲߫، ߊ߬ ߞߏ߬ߣߌ߲߫ ߝߊߕߏ߫ ߘߊ߫ ߕߎ߲ߞߊ߲ ߠߋ߬ ߟߊ߫ ߡߎߗ߭ߊ߲ߓߌߞ، ߊ߬ ߞߐߙߍ ߕߐ߭ ߟߎ߬ ߕߘߍ߬ ߣߌߖ߭ߋߙߌߦߊ߫ ߟߋ߬. 

'''ߟߊ߱ߖߌ߬ ߞߊ߱ߓߌ߬ߣߍ߫ ߣߊ߫ ߥߟߴߊ߬ ߓߊ߫:'''
ߟߊ߱ߖߌ߬ ߞߊ߱ߓߌ߬ߣߍ߫ ߣߊ߫ ߕߐ߯ ߟߋ߬ ߞߏ߫:ߛߙߊߕߊ߫-ߞߘߐ߫،
ߏ߬ ߝߣߊ߫ ߓߐߞߟߏ ߓߐߣߍ߲߫ ߞߊ߲ߞߊ߲߫  ߊ߬ߟߌ߬ߦߊ߬ߡߎߣߎ߲߫ ߠߋ߬، ߏ߬ ߝߣߊ߫ ߞߍ߫ ߘߊ߫ ߓߐߞߟߏ߫ ߥߙߎߞߌߣߍ߲ߓߊ߫ ߟߋ߬ ߘߌ߫ ߟߐ߲ߠߌ߲ ߣߌ߫ ߞߏ߫ ߜߘߍ߫ ߟߎ߫ ߘߐ߫، ߡߏ߬ߛߏ ߏ߬ ߣߴߊ߬ ߘߐ߯ߞߍ߫ ߘߊ߲ߘߐ߫ ߟߎ߫ ߟߋ߬ ߕߘߍ߬ ߛߌ߱ ߘߐ߫ ߓߊߕߍ߫ ߣߝߊ߬ߖߌ߬ ߞߐ߲ߘߍߟߊ߫. 

'''ߘߐ߯ߣߍ߲߫ ߝߟߐ:''' ߟߊ߱ߖߌ߬ ߓߞߊߙߌߓߊ ߞߐ߲ߘߍ߫

ߏ߬ ߡߏߦߌ߫ ߘߊ߫ ߁߉߂߂ ߟߋ߬ ߟߊ߫ ߸ ߞߊ߬ ߝߊߕߏ߫ ߂߀߀߃ ߟߊߓߊ߲ ߠߊ߫، ߏ߬ ߞߍ߫ ߘߊ߫ ߡߐ߰ ߞߎߣߎ߲ߣߍ߲߫ ߣߌ߫ ߡߐ߰ ߕߐ߯ߟߡߊ߫ ߖߍ߬ߘߍߖߍ߬ߘߍ ߟߋ߬ ߘߌ߫ ߓߊߕߍ߫ ߣߝߊ߬ߖߌ߬، ߝߏ߫ ߊ߬ ߟߊ߫ ߞߐߙߍ ߥߟߴߊ߬ ߟߊ߫ ߟߎߡߟߊ ߕߘߍ߬ ߥߋ߯ߟߋߟߊ߫ ߟߋ߬ ߞߏ߫: "ߓߞߊߙߌߓߊߘߎ߯"   ߊ߬ߟߋ ߟߋ߬ ߞߊ߬ ߘߐ߬ߛߊߙߌ ߡߎ߰ߡߍ߫ ߛߓߍ߫ ߊ߬ ߞߐ߬ߢߐ߲߬ ߓߙߊߞߡߊ ߟߊ߫، ߡߊ߰ߙߌ߬ߓߊ ߦߋ߫ ߤߌߣߴߊ߬ߟߎ߬ ߟߊ߫ ߟߋ߬ ߘߍ߯. 

'''ߘߐ߯ߣߍ߲߫ ߝߌߟߊߣߊ߲:''' 
ߓߊߕߟߌ ߥߟߊ߫ ߓߊ߬ߕߙߎ߬ ߸ߏ߬ ߝߘߎ߫ ߘߊ߫ ߥߊߛߏߟߏ߲߫ ߝߎߟߊ ߟߎ߬ ߘߏ߫ ߟߋ߬ ߡߊ߬ ߸ߞߏ߬ߣߌ߲߬ ߊ߬ ߣߴߊ߬ ߘߋ߲ ߠߎ߬ ߕߘߍ߬ ߛߌ߭ ߘߐ߫ ߓߊߕߍ߫ ߣߝߊ߬ߖߌ߬ ߞߐ߲ߘߍߟߊ߫ ߊ߬ߟߋ߬ ߝߣߊ߫ ߓߎ߯ ߘߊ߫ ߣߍ߲ߞߍ߫. 

'''ߘߐ߯ߣߍ߲߫ ߛߓߊߣߊ߲:'''
ߟߊ߱ߖߌ߬ ߡߏߙߌߗߍ ߞߐ߲ߘߍ߫ ߸ߏ߬ ߝߣߊ߫ ߞߍ߫ ߘߊ߫ ߟߐ߲ߠߌ߲ߠߊߓߊ߯ ߘߌ߫ ߊߙߊߓߎ ߘߐ߫ ߞߏߛߓߍ߫. 

'''ߘߐ߯ߣߍ߲߫ ߣߊ߯ߣߌ߲߲ߣߊ''':
ߡߊ߯ߡߊ߯ߗߍߡߐ߮ ߞߐ߲ߘߍ߫، ߒ߬ߓߊ߬ ߏ߬ ߟߋ ߞߍ߫ ߘߊ߫ ߒߞߏ ߟߐ߲ߠߊ߫ ߥߣߊ߫ ߖߍ߬ߘߍߖߍ߬ߘߍ ߘߌ߫ ߓߊߕߍ߫ ߣߝߊ߬ߖߌ߬، ߝߊߦߌߘߊ߫ ߊ߬ߟߋ ߟߋ߬ ߝߟߐߝߟߐ߫ ߞߊ߬ ߒߞߏ߫ ߞߊߙߊ߲ߛߏ ߟߐ߬ ߓߊߕߍ߫ ߣߝߊ߬ߖߌ߬، ߊ߬ߟߋ߬ ߣߌ߫ ߞߊ߬ߙߊ߲߬ߡߐ߯ ߞߊ߬ߙߌ߬ߝߟߊ߫ ߓߙߋߕߋ߫ ߟߎ߫ ߟߋ߬ ߞߊ߬ ߒߞߏ ߛߍ߲߭ ߕߘߎ߫ ߓߊߕߍ߫ ߣߝߊ߬ߖߌ߬، ߞߊ߲ߕߍ߫ ߟߊ߫ ߞߊ߬ߙߊ߲߬ߘߋ߲߬ ߖߏߣߊ ߟߎ߬ ߟߋ߬ ߏ߬ ߟߎ߬ ߘߌ߫ ߣߝߊ߬ߖߌ߬،
ߡߊ߯ߡߊ߯ߗߍߡߐ߮ ߏ߬ ߞߊ߬ ߡߏ߬ߛߏ ߝߌ߬ߟߊ ߟߋ߬ ߝߘߎ߫:
ߡߛߏ߬ ߝߟߐ ߕߐ߯ ߞߏ߫: ߡߌߣߊߕߊ߬ ߞߙߏ߬ߡߊ ߸ߏ߬ ߓߐߣߍ߲߫ ߓߊߕߍ߫ ߣߝߊ߬ߖߌ߬ ߖߊ߰ߣߍ߬ߟߊ߫ ߟߋ߬. ߡߛߏ߬ ߝߌߟߊߣߊ߲ ߝߣߊ߫ ߕߐ߯ ߞߏ߫: ߝߊ߲ߕߊ߫ ߥߎߟߋ߲߫߫߫، ߏ߬ ߝߣߊ߫ ߓߐߣߍ߲߫ ߖߊ߰ߣߍ߬ߟߊ߫ ߟߋ߬. 

'''ߊ߬ߓߎ ߓߊߕߍ߫ ߣߝߊߖߌߞߊ ߕߙߊߥߟߋ߫ ߣߊ߫ ߥߟߴߊ߬ ߓߊ߫
ߓߐߞߟߏ''':
ߊ߬ ߣߊ߫ ߕߐ߯ ߞߏ߫: ߡߊߙߌߦߡߊ߫ ߞߐ߲ߘߍ߫߸ ߞߊ߬ߓߐ߫ ߣߝߊ߬ߖߌ߬ ߞߐ߲ߘߍߟߊ߫، ߏ߬ ߝߣߊ߫ ߓߐߣߍ߲߫ ߓߐߞߟߏ߫ ߥߙߎߞߌߣߍ߲ߓߊ߫ ߟߋ߬ ߘߐ߫،
ߡߍ߲ ߠߎ߬ ߕߘߍ߬ ߘߊ߫ ߣߝߊ߬ߖߌ߫ ߜߍ߲߱ߕߍ߱ ߘߐ߫، ߏ߬ ߝߊ߬ ߕߐ߯ ߞߏ߫: ߛߏ߬ߙߌ߬ ߞߐ߲ߘߍ߫ ߸ߡߍ߲ ߕߘߍ߬ ߛߌ߱ ߘߐ߫ ߒߖ߭ߙߋߞߎ߬ߙߋ߬ ߸ߏ߬ ߟߎ߬ ߓߋ߲ߓߊ ߟߋ߬ ߕߐ߯ ߛߍߣߍ߲߬ ߞߏ߫:߬ ߒߝߊ߬ߟߌ߬ ߞߐ߲ߘߍ߫ ߥߟߊ߫ ߒߝߊߟߌ߫ ߞߐ߲ߘߍߓߊ، ߡߍ߲ ߠߎ߬ ߕߘߍ߬ ߘߊ߫ ߣߝߊ߬ߖߌ ߜߍ߲߱ߕߍ߱ ߘߐ߫، ߏ߬ ߡߊ߬ߡߊ߬ߙߋ߲ ߠߋ߬ ߒߝߊ߬ߟߌ߬ ߞߐ߲ߘߍ߫ ߞߐߟߕߊ ߣߌ߲߬ ߘߌ߫ (ߡߘ)،
ߡߊߙߌߦߡߊ߫ ߞߐ߲ߘߍ߫ ߣߊ߫ ߕߐ߯ ߟߋ߬ ߞߏ߫: ߕߍ߬ߣߍ߲ߗߋ߲߰ ،ߏ߬ ߓߐߣߍ߲߫ ߣߝߊ߬ߖߌ߬ ߕߏ߯ߘߊ ߘߏ߫ ߟߋ߬ ߟߊ߫ ߡߍ߲ ߕߐ߯ ߞߏ߫ :"ߞߐ߬ߓߊߞߐ߬" ، ߞߎߘߍ߫ ߝߌ߬ߟߊ߬ ߢߐ߰ ߠߵߏ߬ ߣߌ߫ ߣߝߊ߬ߖߌ߬ ߕߍ߫ ߞߐߘߐ߲ ߘߐ߫،
ߊ߬ߓߎ ߕߙߊߥߟߋ߫ ߡߏߦߌ߫ ߕߎ߬ߡߊ߬߬߬ߘߊ߬ ߡߊߟߐ߲ߣߍ߲:
ߊ߬ ߡߏߦߌ߫ ߘߊ߫ ߓߌ߲ߠߊߥߎߟߋ߲ ߕߟߋ߬ ߁߭ߟߋ߬/߁߉߉߀ ߟߊ߫ ߞߊ߲ߞߊ߲߫ ߓߊߕߍ߫ ߣߝߊ߬ߖߌ߬،

'''ߊ߬ ߟߊ߫ ߞߊ߬ߙߊ߲߬ߞߏ ߟߎ߬''':
ߊ߬ ߝߊ߬ ߟߊ߱ߖߌ߬ ߞߊ߱ߓߌ߬ߣߍ߫ ߓߐ ߡߊ߬ߓߊߕߏ ߟߊ߫ ߁߉߉߆ ߒߞߘߐ߫߸ ߏ߬ ߛߊ߲߬ ߞߎ߲߬ߢߐ߮ ߛߋ ߁߉߉߇ ߸ ߊ߬ ߝߊ߬ ߞߵߊ߬ ߟߊߘߏ߲߬ ߡߏߙߌ߫ ߞߊߙߊ߲ߕߊ ߟߊ߫ ߝߏߘߋ߫ ߥߏ߬ߘߌ߬ߦߊ߬ߡߊ߯ߘߌ߫ ߘߋ߲ߞߍ߫ ߟߊߓߊ߲߫ ߓߊ߬ߓߊ߫ ߖߊ߰ߣߍ߫ ߝߍ߬ ߁߉߉߇ ߠߊ߫، ߊ߬ ߞߊ߬ ߛߊ߲߬ ߟߏ߯ߟߎ߫ ߞߴߏ߬ ߝߍ߬ ߞߎ߬ߙߊ߬ߣߊ߬ߓߊ ߞߟߏߜߍ߫ ߞߊߙߊ߲ ߣߌ߫ ߛߙߊ߬ߣߎ߲߬ ߟߍߙߊ ߘߏ߫ ߟߎ߫ ߞߊ߬ߙߊ߲ ߘߌ߫ ߦߋ߲߬، ߛߊ߲߬ ߣߊߣߌ߲ ߦߋ߫ ߟߊ߫ ߕߎ߬ߡߊ ߡߍ߲ ߸ߊ߬ ߢߊߓߐ߫ ߘߊ߫ ߒߞߏ ߝߍ߬ ߞߵߊ߬ ߕߎ߬ߙߎ ߞߍ߫ ߞߊ߬ߙߊ߲߬ߡߐ߯ ߣߊ߲߬ߝߏ߯ ߌߛߑߡߊ߬ߌ߬ߟߊ߫ ߖߊ߰ߓߌ߬ ߟߊ߫ ߘߝߐ߬ ߘߐ߬ߞߊߙߊ߲ ߣߌ߫ ߛߞߎ߬ ߘߎߡߊ߲ ߠߎ߬ ߣߌ߫ ߡߊ߲߬ߘߋ߲߫ ߛߊ߲߬ߘߊ ߟߎ߬ ߡߍ߲ߞߊ߲ ߟߊߞߎ߲߬ߘߎ߬ߣߍ߲ ߠߎ߬ ߟߊߡߍ߲ ߘߌ߫، ߏ߬ ߓߍ߲߬ ߘߊ߫ ߛߊ߲߭ ߂߀߀߁ ߠߋ߬ ߡߊ߬ ߸ߞߵߊ߬ ߕߘߍ߬ ߊ߬ ߓߘߊ߫ ߛߊ߲߬ ߄ ߢߐ߲߰ ߞߍ߫ ߡߏߙߌ߫ ߞߊߙߊ߲ߕߊ ߟߊ߫، ߕߎ߬ߡߊ߬ߣߍ߲߬ ߞߋߟߋ߲ ߏ߬ ߟߊ߫ ߸ߏ߬ ߓߍ߲߬ ߘߊ߫ ߞߊ߬ߙߊ߲߬ߡߐ߯ ߛߏ߬ߟߏ ߥߟߊ߫ ߛߟߏ߬ߡߊ߯ߣߊ߫ ߞߐ߲ߘߍ߫ ߟߊ߫ ߞߊ߬ߙߊ߲߬ߕߊ ߛߊ߲ߞߊ ߥߌ߬ߟߌ ߡߊ߬، ߞߊ߬ߙߊ߲߬ߡߐ߯ ߡߊ߯ߡߊ߯-ߗߍߡߐ߮ ߘߋ߲ߡߛߏ߫ ߝߘߎ߫ ߘߴߏ߬ ߡߍ߲ ߡߊ߬ ߁߉߉߉ ߟߊ߫،
ߊ߬ߓߎ ߕߙߊߥߟߋ߫ ߞߵߊ߬ ߖߘߍ߬ ߟߊߘߏ߲߬ ߏ߬ ߟߊ߫ ߞߊ߬ߙߊ߲߬ߕߊ ߟߊ߫ ߛߎߘߐ߫ ߞߊߙߊ߲ߕߊ ߕߎ߬ߡߊ ߟߊ߫، ߊ߬ ߓߊ߲߫ ߘߊ߫ ߒߞߏ ߛߓߍߛߎ߲ ߠߎ߬ ߢߊߦߋ߫ ߟߊ߫ ߞߊ߬ߙߊ߲߬ߡߐ߯ ߛߏ߬ߟߏ ߝߍ߬ ߕߋ߲߬ ߠߋ߬߸ߝߏ߫ ߊ߬ ߛߋ߫ ߘߊ߫ ߕߐ߮ ߟߎ߬ ߛߓߍ߫ ߟߴߊ߬ ߖߘߍ߬ ߦߋ߫ ߘߏߦߌ߲߫، ߂߀߀߂ ߦߴߛߋ߫ ߟߊ߫ ߕߎ߬ߡߊ ߡߍ߲، ߊ߬ ߞߊ߬ߙߊ߲߬ߡߐ߰ߞߍ ߞߵߊ߬ ߣߴߊ߬ ߘߍ߬ߢߐ߲߮ ߠߎ߬ ߟߊ߫ ߒߞߏ߫ ߞߊߙߊ߲ ߟߐ߲ ߡߍ߲ߞߍ߭ ߸ ߒߞߏ߫ ߟߊߜߏߦߊߢߍ ߡߊ߬ ߸ߞߊ߬ߙߊ߲߬ߡߐ߰ߞߍ ߏ߬ ߞߵߊ߬ ߛߋ߲߭-ߟߐ߭ ߘߊߡߌ߬ߣߊ߬ ߏ߬ ߞߊ߲߬߸ߏ߬ ߞߊ߬ ߒߞߏߞߏ ߓߍ߯ ߟߊߕߐ߲߫ ߞߊ߬ߙߊ߲߬ߘߋ߲ ߠߎ߬ ߡߊ߬ ߕߎ߬ߡߊ ߏ߬ ߟߊ߫ ߞߐߘߍ߫، ߘߋߣߍ߲ߧߊ ߣߌ߫ ߛߌߟߊ߲ ߡߊ߬ ߸ߊ߬ߓߎ ߕߙߊߥߟߋ߫ ߝߣߊ߫ ߒߞߏߞߏ ߡߊߓߍ߲߬ ߕߎ߬ߡߊ ߏ߬ ߟߊ߫، ߊ߬ ߟߊ߫ ߡߏߙߌ߫ ߞߊߙߊ߲ ߝߣߊ߫ ߘߊ߱ ߖߌ߰ ߘߊ߫ ߂߀߀߂ ߟߊ߫ ߞߊ߬ߙߊ߲߬ߘߋ߲ ߘߏ߫ ߟߎ߫ ߟߊ߫ ߢߊߘߏ߲ߒߠߊ ߘߏ߫ ߞߏߛߐ߲߬ ߞߊ߬ ߓߍ߲߬ ߒߞߏߞߏ ߛߣߐ߬ߡߍ߬ߘߐ߬ߦߊ ߥߊ߬ߙߊ ߡߵߊ߬ ߘߐ߫، ߂߀߀߆ ߛߋ ߸ߏ߬ ߓߍ߲߬ ߘߴߊ߬ ߞߘߐ߬ߞߍ߫ ߡߎߛߊ߫ ߕߙߊߥߟߋ߫ ߣߊ߭ ߡߊ߬ ߓߊߕߍ߫ ߣߝߊ߬ߖߌ߬ ߓߟߏߞߓߊ ߘߏ߫ ߛߋ߲߭ߝߍ߬ ߞߊ߬ ߓߐ߫ ߞߐߣߊߞߙߌ߫ ߸ ߊ߬ ߢߊߓߐ߫ ߘߴߏ߬ ߟߊ߫ ߒߞߏ߫ ߞߊߙߊ߲ ߣߌ߫ ߏ߬ ߟߊ߫ ߡߊ߲߬ߘߋ߲߫ ߘߝߐ߬ ߞߝߊ ߘߐߞߊ߬ߙߊ߲ ߝߍ߬، ߏ߬ ߞߍ ߊ߬ ߞߊ߬ ߞߟߊߓߎ ߕߊ߬ ߒߞߏ ߞߊ߲ߡߊ߬ ߕߎ߲߯ߣߌ߲߫ ߸ߞߏ߬ߣߌ߲߬ ߊ߬ ߞߊ߬ߙߊ߲߬ߕߐ߫ ߖߐ߲߫ ߝߍ߬ ߛߊ߫؟ ߓߊߏ߬ ߏ߬ ߞߵߊ߬ ߕߘߍ߬ ߟߋ߬ ߊ߬ ߞߊ߬ߙߊ߲߬ߡߐ߰ ߝߟߐ ߞߊ߬ߙߊ߲߬ߡߐ߯ ߛߏ߬ߟߏ ߟߊ߫ ߞߊ߬ߙߊ߲߬ߕߊ ߓߘߊ߫ ߝߛߏ߬ߝߛߊ߫،
ߊߟߊ߫ ߞߵߊ߬ ߞߍ߫ ߂߀߀߈ ߠߊ߫ ߸ߏ߬ ߓߍ߲߬ ߘߴߊ߬ ߟߊߕߊ߯ߟߌ ߡߊ߬ ߞߐߣߊߞߙߌ߫، ߂߀߀߉ ߛߋ ߸ ߊ߬ ߞߊ߬ ߒߞߏ ߞߊߙߊ߲ ߘߊߡߌ߬ߣߊ߬ ߘߏ߫ ߟߎ߫ ߝߍ߬ ߞߐߣߊߞߙߌ߫ ߝߋߙߊߦߋ ߟߊ߫ ߞߐ߲߬ߛߏ߬ ߖߐ߯ߙߊ߲߫ ߝߙߋ߬ ߦߙߐ ߞߊ߬ߣߌ߲ ߸ߊ߬ ߣߌ߫ ߞߊ߬ߙߊ߲߬ߡߐ߯ ߞߍ߫ ߞߵߌ ߢߐ߲߯ ߟߐ߲߫ ߦߋ߲߬ ߡߍ߲ ߕߐ߯ ߞߏ߫: ߞߊ߬ߙߊ߲߬ߡߐ߯ ߛߊ߲߰ߕߌ߬ߓߊ߫، ߊ߬ ߣߴߏ߬ ߞߊ߬ ߕߎ߬ߡߊ߬ߣߍ߲߬ ߞߍ߫ ߒߞߏ߫ ߞߊߙߊ߲ ߠߊ߫، ߏ߬ ߕߊ ߝߣߊ߫ ߡߊ߫ ߕߏ߫ ߊ߬ ߡߊ߬ ߞߵߊ߬ ߓߍ߲߬ ߜߟߍ߬ߦߊ ߘߏ߫ ߟߎ߫ ߡߊ߬.
߂߀߁߃ ߣߌ߫ ߂߀߁߄ ߕߍ߯ߟߊ ߘߐ߫ ߸ߊ߬ ߣߌ߫ ߞߊ߬ߙߊ߲߬ߡߐ߯ ߡߐ߬ߟߐ߲߬ߡߊ ߘߏ߫ ߞߵߌ ߢߐ߲߮ ߟߐ߲߫ ߞߐߣߊߞߙߌ߫ ߞߊ߬ߝߏ߬ߙߋ߲ ߦߕߊ߬ߦߊ߫ ߞߣߐ߫، ߏ߬ ߕߐ߯ ߞߏ߫: ߞߊ߬ߙߊ߲߬ߡߐ߯ ߡߎߛߊ߫ ߓߊ߬ߟߌ߬ߡߊ߰ߣߊ߬ߞߊ ߸ߊ߬ ߞߊ߬ ߒߞߏ ߞߊ߲ߡߊߛߙߋ ߣߴߊ߬ ߞߎ߬ߙߎ߲߬ߘߎ ߛߌߦߊߡߊ߲߫ ߞߊ߬ߙߊ߲߬ ߏ߬ ߝߍ߬، ߞߊ߬ߙߊ߲߬ߡߐ߯ ߡߎߛߊ߫ ߏ߬ ߓߊ߲߫ ߘߊ߫ ߞߵߊ߬ߓߎ ߓߊߕߍ߫ ߣߝߊߖߌߞߊ ߕߙߊߥߟߋ߫ ߣߌ߫ ߒߞߏ ߘߌ߲߬ߞߏ ߛߌߦߊߡߊ߲߫ ߢߊ ߞߍ߫ ߞߋߟߋ߲߫ ߒߞߏߞߏ ߟߊ߫ ߜߊ߬ߙߊ ߟߎ߬ ߘߐ߫ ߛߐ߲߬...
