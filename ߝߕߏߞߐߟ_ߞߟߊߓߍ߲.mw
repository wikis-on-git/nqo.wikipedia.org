{{ߘߕߊߓߐߞߛ}}

'''ߝߕߏߞߐߟ ߞߟߊߓߍ߲''' ߞߍ߫ ߘߊ߫ ߘߓߊ߬ߓߌߟߊ ߂߅ ߣߌ߫ ߕߎߟߊߝߌ߲ ߂߁ ߠߋ߬ ߕߍ߫ ߂߀߁߄ ߠߊ߫ [[ߓߞߏ߫ ߤߙߊߡ]] ߠߎ߫ ߡߎߙߎ߲ߕߌ߫ ߕߎߡߊ ߟߊ߫. 

== ߟߋ߬ߟߋߟߋ߬ߟߋ ==
ߞߊߡߋߙߎ߲ߣ ߛߏ߬ߙߌ߬ߡߊ߬ߘߋ߲ ߠߎ߬ ߣߌ߫ ߓߞߏ߫ ߤߙߊߡ ߠߎ߫ ߟߊ߫ ߞߟߍ߬ߢߐ߲߰ߦߊ߬ ߝߟߐ ߞߍ߫ ߘߊ߫ ߕߙߊߓߊ ߂, ߂߀߁߄ ߠߊ߫ ߝߕߏߞߐߟ ߟߊߡߌߣߌ߲ ߠߋ߬ ߘߐ߫. [[ߛߌ߬ߟߡߊ߬ ߞߟߍߘߋ߲]] ߡߐ߰ ߓߌߛߊ߬ߓߊ߫ ߖߊ߬ߕߋ߬ ߟߎ߫ ߟߋ߬ ߘߏ߲߬ ߘߊ߫ ߞߊߡߋߙߎ߲ߣ ߘߏ߲߰ߘߐ߬ߓߟߏߡߊ߬߸ ߏ߬ ߟߎ߫ ߟߋ߬ ߟߊߞߏߟߐ߲߫ ߘߊ߫ ߘߎ߰ߣߍ߲߬ߠߊ߫ ߡߐ߮ ߘߏ߫ ߓߟߏ߫߸ ߞߊ߬ ߥߴߏ߬ ߞߌ߬ߓߊ߬ߙߏ ߟߊߛߋ ߞߎ߲߬ߠߊ߬ߛߌ߮ ߟߎ߬ ߡߊ߬. ߞߊߡߋߙߎ߲ߣ ߛߏ߬ߙߌ߬ߡߊ߬ߘߋ߲߬ ߝߊ߲ߞߊ ߞߊ߬ ߞߟߍ߬ߘߋ߲ ߠߎ߬ ߟߥߊ߫ ߖߤߊ߬ߘߌ߬ ߞߟߍ߬ߟߊ ߟߎ߬ ߞߎ߲߬ߓߍ߲߬ ߞߊ߲ߡߊ߬߸ ߊ߬ ߜߋ߲ߜߋ߲߫ ߕߍߝߘߊߟߌ߫ ߞߊߟߌߡߊ߲ ߞߟߍ߬ߓߏߟߏ߲߸ ߞߊߡߋߙߎ߲ߣ ߣߊ߲߬ߕߌ߰ ߓߊߕߐߡߐ߲ ߡߍ߲ ߠߎ߬ ߞߙߍߞߙߍߣߍ߲߫ ߦߋ߫ ߓߊߓߐߒߡߟߊ (ߖߌ߬ߦߊ߬ߕߍ߰ߟߊ) ߟߎ߬ ߞߟߍ߬ ߞߊ߲ߡߊ߬. ߖߤߊ߬ߘߌ߬ߟߊ ߞߟߍ߬ߟߊ ߟߎ߬ ߣߊ߬ ߛߌߟߊ ߕߍ߰ߣߍ߲ ߦߋ߫ ߟߊ߸ ߊ߬ߟߎ߫ ߞߊ߬ ߡߎ߮ ߝߏߙߏ߲ߕߏ ߘߊߡߌ߬ߣߊ߬ ߝߕߏߞߐߟ ߡߊߜߍ߲ ߞߎߘߍ߫ ߁߀ ߠߊ߫. ߞߊߡߋߙߎ߲ߣ ߣߊ߲߬ߕߌ߰ ߞߋߟߋ߲߫ ߠߋ߬ ߝߊ߰ ߘߊ߫ ߞߍ߬ߟߍ ߏ߬ ߘߐ߫߸ ߞߊ߬ ߡߐ߰ ߆ ߝߊ߰ ߖߤߊ߬ߘߌ߬ ߞߟߍ߬ߟߊ ߟߎ߬ ߘߐ߫.  

=== ߊ߬ ߞߍߟߌ ===
ߝߕߏߞߐߟ ߞߟߊߓߍ߲ ߘߐߓߍ߲߬ ߘߊ߫ [[ߣߌߗ߭ߋߙߌߦߊ߫  ߣߊ߲߬ߕߌ߮]] ߟߎ߬ ߗߌߙߏ߲ ߞߐ ߟߋ߬ ߘߐ߫ [[ߜ߭ߊ߲ߓߏߙߎ߫ ߒߜ߭ߟߊ߫ ߞߟߊߓߍ߲]] ߘߐ߫. ߘߓߊ߬ߓߌߟߊ ߂߅, ߂߀߁߄ ߠߊ߫߸ ߓߞߏ߫ ߤߙߊߡ ߠߎ߫ ߟߋ߬ ߞߊ߬ ߛߴߏ߬ ߡߌ߬ߘߊ߬ ߣߌߗ߭ߋߙߌߦߊ߫ ߣߊ߲߬ߕߌ߮ ߟߎ߬ ߟߊ߫߸ ߝߊ߬ߦߌߘߴߊ߬ߟߎ߬ ߟߊ߫ ߞߟߍ߬ߘߋ߲߫ ߃߀߀ ߖߊ߬ߕߋ ߞߵߊ߬ߟߎ߬ ߡߊߛߊ߬ߡߊ߲߬ ߞߊ߬ ߥߊ߫ ߝߕߏߞߐߟ. ߞߊߡߋߙߎ߲ߣ ߛߴߏ߬ ߦߋ߫ ߓߐߕߏ߲ ߝߊ߲߬ ߘߐ ߝߍ߬߸ [[ߓߊ]] ߘߏ߫ ߞߐ߫߫ ߣߴߊ߬ ߛߍ߲ ߘߐߙߐ߲߫ ߠߋ߬ ߦߋ߫ ߛߏ߫ ߝߌ߬ߟߊ ߏ߬ ߟߎ߬ ߕߍߝߘߊ߫ ߟߊ߫. 

ߞߊߡߋߙߎ߲ߣ ߣߊ߲߬ߕߌ߮ ߟߎ߬ ߞߊ߬ ߣߊ߲߬ߕߌ߰ ߁߂߀߀ ߟߎ߫ ߟߊߓߊ߯ߙߊ߫ ߊ߬ߟߎ߬ ߓߘߊ߫ ߝߊ߲߭ߝߍ߬ ߦߋ߲߬ ߝߕߏߞߐߟ߸ ߊ߬ ߣߌ߫ ߞߌ߬ߛߍ߬ߞߎ߬ߟߎ߲߬ ߈߸ ߞߵߊ߬ ߕߘߍ߬ ߖߤߊ߬ߘߌ߬ ߞߟߍ߬ߟߊ ߟߎ߬ ߖߊ߬ߕߋ߬ߛߎ߬ߓߐ߬ߣߍ߲ ߕߘߍ߬ ߦߋ߫ ߡߐ߰ ߁߀߀߀ ߖߊ߬ߕߋ߫ ߟߋ߬ ߘߌ߫. 

ߡߎ߯ ߜߊߛߌߢߐ߲߰ߠߊ ߘߊߡߌ߬ߣߊ߬ ߘߊ߫ ߞߊߡߋߙߎ߲ߣ ߣߊ߲߬ߕߌ߮ ߟߎ߬ ߣߌ߫ [[ߖߤߊ߬ߘߌ߬ ߞߟߍ߬ߟߊ]] ߟߎ߬ ߕߍ߫ ߥߎ߬ߙߊ߬ߘߊ ߟߋ߬ ߟߊ߫߸ ߖߤߊ߬ߘߌ߬ ߞߟߍ߬ߟߊ ߏ߬ ߟߎ߫ ߕߘߍ߬ ߦߴߊ߬ ߝߍ߬ ߞߊ߬ ߞߊߡߋߙߎ߲ߣ ߣߌ߫ ߣߌߗ߭ߋߙߌߦߊ߫ ߕߍ ߛߍ߲ ߘߐߕߌߢߍ߫. ߊ߬ߟߎ߬ ߟߊ߫ ߗߍߒߞߊ߲ߠߌ߲ ߏ߬ ߡߊ߫ ߛߋ߫ ߛߎߘߊ߲߫ ߠߊ߫ ߏ߬ ߟߊߓߊ߲߫ ߘߊ߫ ߛߍ߲ ߛߋ ߟߋ߬ ߡߊ߬ ߞߊߡߋߙߎ߲ߣ ߠߊ߫ ߡߊ߬ߙߊ ߞߐ߬ߣߐߡߊ߬. 

ߞߊ߬ߙߏ ߕߋ߬ߟߋ߫ ߂߆ ߣߴߊ߬ ߂߇߸ ߛߌ߬ߟߡߊ߬ ߞߟߍ߬ߟߊ ߟߎ߬ ߞߵߊ߬ ߝߐ߫ ߞߴߊ߬ߟߎ߫ ߦߴߊ߬ߟߎ߬ ߞߐߛߊ߬ߦߌ߫ ߞߊ߬ ߥߊ߫ ߝߕߏߞߐߟ߸ ߞߏ߬ߣߌ߲߬ ߞߊߡߋߙߎ߲ߣ ߣߊ߲߬ߕߌ߮ ߟߎ߬ ߞߵߊ߬ ߟߊߛߙߋߦߊ߫ ߞߴߊ߬ߟߎ߬ ߓߘߴߊ߬ߟߎ߬ ߕߎ߲߬ߕߎ߲߬. 

ߕߎߟߊߝߌ߲ ߕߟߋ߬ ߝߟߐ ߁߆ ߕߎ߬ߡߊ ߟߊ߫߸ ߓߞߏ߫ ߤߙߊߡ ߠߎ߫ ߞߵߊ߬ߟߎ߬ ߛߊ߯ߛߊ߫ ߞߎߘߊ߫ ߘߌ߫ ߝߕߏߞߐߟ ߛߍ߲ ߠߊ߫. ߗߍߒߞߊ߲ߠߌ߲ ߏ߬ ߘߊߡߌ߬ߣߊ߬ ߘߊ߫ ߜߍ߬ߟߍ ߟߋ߬ ߡߵߊ߬ߟߎ߬ ߓߟߏ߫߸ ߏ߬ ߞߍ߫ ߞߊߡߋߙߎ߲ߣ ߣߊ߲߬ߕߌ߮ ߟߎ߬ ߞߊ߬ ߜߟߍ߬ߟߊ߬ߞߊ ߟߎ߬ ߛߏ߲ߛߙߏߡߴߊ߬ ߘߐ߫. [[ߡߊ߬ߞߊ߲߬ߞߊ߲߬ߠߌ߲ ߞߏߕߌ߮]] ߓߏߟߏ߲ߝߘߊ ߡߍ߲ ߠߊߢߎ߲ߣߍ߲߫ ߦߋ߫ ߞߟߋߞߟߋ ߟߊ߫߸ ߏ߬ ߟߎ߬ ߕߊ߫ ߝߐߟߌ߫ ߘߐ߫ ߞߏ߫ ߛߌߟߡߊ߬ ߞߟߍ߬ߟߊ߬ ߄߀ ߠߎ߫ ߝߊ߰ ߘߊ߫ ߊ߬ ߣߌ߫ ߞߵߊ߬ߟߎ߬ ߟߊ߫ ߓߏ߬ߙߌ߬ߝߋ߲߫ ߝߌ߬ߟߊ߬ ߟߎ߫ ߘߐߕߌߢߍ߫߸ ߞߏ߬ߣߌ߲߬ ߡߐ߰ ߞߋߟߋ߲߫ ߠߋ߬ ߖߐߞߌ߫ ߘߊ߫ ߣߊ߲߬ߕߌ߮ ߟߎ߬ ߘߐ߫. 

ߞߊߡߋߙߎ߲ߣ ߣߊ߲߬ߕߌ߮ ߟߎ߬ ߓߊ߲߫ ߘߊ߫ ߞߵߊ߬ ߟߊߛߙߋߦߊ߫ ߞߴߊ߬ߟߎ߫ ߓߣߐ߬ ߘߊ߫ ߡߐ߰ ߂߆ ߟߋ߬ ߘߐ߫ ߞߍ߬ߟߍ ߞߎ߲߬ߝߊ߰ ߕߎߡߊ ߘߓߊ߬ߕߊ ߛߊ߬ ߕߎߡߊ ߟߊ߫. 

ߕߎߟߊߝߌ߲ ߕߟߋ߬ ߥߐ߯ߙߐ ߁߃ ߕߎ߬ߡߊ ߟߊ߫߸ ߓߏ߬ߞߏ ߤߊ߬ߙߊߡߎ߲߬ ߗߍ߬ߘߋ߲ ߠߎ߬ ߞߊ߬ ߜߍ߬ߟߍ ߜߊ߬ߛߌ߬ [[ߞߊߡߋߙߎ߲ߣ]] ߣߊ߲߬ߕߌ߮ ߟߎ߬ ߞߎ߲߬ߕߋߟߋ߲ ߘߐ߫ [[ߝߕߏߞߐߟ]]߸ ߏ߬ ߟߎ߬ ߝߣߊ߫ ߞߵߏ߬ ߖߋ߬ߓߌ ߞߍ߫ ߜߟߍ߬ ߜߊߛߌ ߘߴߊ߬ߟߎ߫ ߡߊ߬. ߕߎߟߊߝߌ߲ ߕߟߋ߬ ߈ ߥߎ߬ߙߊ ߟߊ߫߸ ߞߊߡߋߙߎ߲ߣ ߣߊ߲߬ߕߌ߮ ߟߎ߬ ߞߵߊ߬ ߟߊߞߊ߬ߟߌ߬ ߞߴߊ߬ߟߎ߬ ߓߘߊ߫ ߖߤߊ߬ߘߌ߬ ߞߟߍ߬ߟߊ ߟߎ߬ ߡߐ߰ ߦߙߌߞߊ ߝߊ߰߸ ߞߏ߫ [[ߕߎߥߊߙߍߞߌ]] (ߓߏ߬ߙߌ߬ߘߊߡߍ) ߝߍ߬ߟߊ߬ ߦߴߊ߬ ߘߐ߫߸ߊ߬ ߣߌ߬ ߝߣߊ߫ ߞߴߊ߬ߟߎ߬ ߡߊ߫ ߓߣߐ߬ ߛߌ߫ ߛߐ߬ߘߐ߲߬ ߊ߬ߟߎ߬ ߟߊ߫ ߛߝߊ ߘߐ߫. ߊ߬ߟߎ߫ ߞߵߊ߬ ߟߊߥߊ߲߬ߞߊ߫ ߝߣߊ߫ ߞߏ߫ ߡߎߙߎ߲ߕߌߓߊ߮ ߟߎ߬ ߓߘߴߊ߬ߟߎ߬ ߡߊߛߊ߬ߡߊ߲߫ ߞߊ߬ ߓߴߊ߬ߟߎ߬ ߟߐ߬ߘߎ߮ ߘߐ߫ ߞߎߘߍ߫ ߥߐߙߐ߲ߥߌ߬ߟߊ߫ ߖߊ߬ߕߋ߬ߟߊ߫ [[ߣߌߗ߭ߋߙߌߦߊ߫]] ߓߐߕߏ߲ߠߊ߫ ߛߏ ߜ߭ߊ߲ߓߏߙߎ߫ ߒߜ߭ߟߊ߫ ߡߊߛߘߎߧߊ ߘߐ߫. 

ߕߎߟߊߝߌ߲ ߕߋ߬ߟߋ߫ ߂߁߸ ߓߞߏ ߤߙߊߡ ߠߎ߫ ߞߵߊ߬ߟߎ߬ ߕߏ߫ ߜ߭ߊ߲ߓߏߙߎ߫ ߒߜ߭ߟߊ߫ ߞߵߊ߬ߟߎ߬ ߛߊ߯ߛߊ߫ ߝߕߏߞߐߟ ߞߐ߫ ߞߎߘߊ߫ ߘߌ߫߸ ߞߏ߬ߣߌ߲߬ ߖߤߊ߬ߘߌ߬ ߞߟߍ߬ߟߊ ߟߎ߬ ߡߊ߫ ߛߋ߫ ߞߊ߬ ߓߊ ߞߐߛߊߥߏ߫߸ ߊ߬ߟߎ߫ ߕߎ߲߬ߕߎ߲߬ ߘߊ߫ ߏ߬ ߞߍ ߊ߬ߟߎ߫ ߞߊ߬ ߡߐ߰ ߅߀ ߖߊ߬ߕߋ߫ ߝߎ߬ߙߋ ߕߴߊ߬ߟߎ߬ ߞߐ߫. 

==== ߊ߬ ߞߐ ====
ߞߏ߲ߞߏߘߌ߬ߓߌ ߕߋ߬ߟߋ߫ ߃ ߛߎ ߞߵߊ߬ ߛߌ߰ ߊ߬ ߄ ߠߊ߫߸ ߞߍ߬ߟߍ ߡߍ߲ ߞߍ߫ ߘߊ߫ [[ߞߓߎߜ߭ߎ߫߫]] ߝߕߏߞߐߟ ߞߎߘߍ߫ ߃ ߟߊ߫߸ ߡߐ߰ ߂߈ ߝߊ߰ ߘߴߏ߬ ߘߐ߫ ߛߌ߬ߟߊ߬ߡߊ ߟߎ߬ ߟߊ߫ ߛߝߊ ߘߐ߫. 

ߞߏ߲߲ߓߌߕߌ߮ ߂߄߸ ߛߌ߬ߟߡߊ߬ߘߋ߲ ߠߎ߬ ߞߵߊ߬ߟߎ߬ ߝߏ߫ ߝߕߏߞߐߟ ߕߏߘߊ ߜ߭ߊߥߌ߫ ߡߊ߬߸ ߞߊ߬ ߣߌߗ߭ߋߙߌߦߊ߫ ߞߟߍ߬ߡߊ߬ߓߏ߬ߙߌ߬ߟߊ ߡߐ߰ ߄ ߠߎ߫ ߝߊ߰. ߞߊߡߋߙߎ߲ߣ ߣߊ߲߬ߕߌ߮ ߟߎ߬ ߞߵߊ߬ߟߎ߫ ߣߐ߬ߝߍ߬ߜߍ߲߫ ߞߊ߬ ߡߎߙߎ߲ߕߌߓߊ߯ ߁߂ ߝߊ߰߸ ߞߊ߬ ߓߊߟߏߣߍ߲ ߠߎ߬ ߣߐ߬ߝߍ߬ߜߍ߲߫ ߤߊ߲߯ ߓߐߕߏ߲ ߠߊ߫. 

ߣߍߣߍߓߊ ߁߁߸ ߓߋ߬ߒߞߊ߬ߠߌ߲߬ ߜߘߍ߫ ߟߊߛߊ߬ߦߌ߬ ߘߊ߫ ߝߕߏߞߐߟ ߘߟߊ߫߸ ߓߊ߬ߙߌ߬ ߛߌ߬ߟߡߊ߬ߘߋ߲ ߠߎ߬ ߞߊ߬ ߣߊ߲߬ߕߊ߲߬ ߣߊ߯ߣߌ߲߫ ߖߊ߬ߕߋ߫ ߝߊ߰. 

ߓߌ߲ߠߊߥߎߟߋ߲ ߂߂ ߂߀߁߅߸ ߖߡߊ߬ߘߌ߬ ߞߟߍ߬ߟߊ ߟߎ߬ ߡߐ߰ ߁߂ ߖߊ߬ߕߌ߫ ߝߊ߰ ߘߊ߫ ߞߊߡߋߙߎߣߌ߲ߞߊ ߟߎ߬ ߟߊ߫ ߓߌߘߌ߲ ߘߏ߫ ߘߐ߫ ߕߏߘߊ ߟߋߡߊߙߌ߫ ߝߕߏߞߐߟ ߞߎߘߍ߫ ߈ ߠߊ߫. 

== ߦߟߌߡߊߛߙߋ ߟߎ߬ ==
[[ߦߌߟߡߊ:ߖߤߊ߬ߘߌ߬ ߞߟߍ߬ߟߊ ߟߎ߬]]
[[ߦߌߟߡߊ:ߊߝߙߌߞߌ߬ ߞߟߊߓߍ߲ ߘߏ߫]]
[[ߦߌߟߡߊ:ߡߎߙߎ߲ߕߌ߫ ߞߟߍ]]
