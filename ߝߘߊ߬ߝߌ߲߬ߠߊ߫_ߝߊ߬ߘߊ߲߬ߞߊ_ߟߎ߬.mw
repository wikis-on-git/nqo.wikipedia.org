[[ߞߐߕߐ߮:MALI empire BLANK.PNG|thumb|ߡߊ߲߬ߘߋ߲߫ ߝߊ߰ߡߊ߬ߟߊ ߔߊ߬ߔߘߊ ߘߏ߫]]
'''ߝߘߊ߬ߝߌ߲߬ߠߊ߫ ߝߊ߬ߘߊ߲߬ߞߊ''' ߕߘߍ߬ ߦߋ߫ [[ߞߊ߬ߞߟߏ]] ߛߎ߮ ߘߏ߫ ߟߋ߬ ߘߌ߫ ߞߏ߫ «[[ߞߏ߬ߙߏ߲]]»߸ ߤߊ߲߯ ߓߌ߬߸ ߡߊ߲߬ߘߋ߲߫ ߕߟߋ߬ߓߋ߬ߞߊ (ߡߊ߲߬ߘߋ߲߬ߞߏ ߣߌ߫ ߖߊߞߊ߲߬ߞߏ ߟߎ߬ ߣߌ߫ ߞߊ߬ߛߏ߲߬ߞߊ ߟߎ߬) ߟߎ߬ ߦߋ߫ ߥߊߘߌ ߞߟߌ߫ ߟߊ߫ ߟߋ߬ ߞߏ߫ ߞߘߏ߸ ߡߍ߲ ߓߐߣߍ߲߫ ߘߌ߫ ߞߍ߫ ߞߏ߬ߙߏ߲ ߘߐ߫<ref>ߞߎߡߊ ߣߌ߲߬ ߦߋ߫ ߞߙߊ߬ߡߐ߫ [[ߛߟߏ߬ߡߊ߯ߣߊ߫ ߞߊ߲ߕߍ߫]] ߟߊ߫ [[ߞߊ߬ߝߊ]] ߟߋ߬ ߘߐ߫ ߞߏ߫: [[ߟߐ߲ߞߏ]] ߓߏߟߏ߲߫ ߁߂,  ߞߐߜߍ߫߫ ߁߂߲ ߠߊ߫</ref>. ߊ߬ߟߋ ߘߊ߲ߕߊ ߕߘߍ߬ ߦߋ߫ ߛߍ߬ ߞߋߟߋ߲ ߠߋ߬ ߘߌ߫ (ߡߍ߲ ߞߘߐ ߦߋ߫ ߛߌ߬ߛߍ߬ ߞߋߟߋ߲ ߘߌ߫). ߓߊߏ߬ [[ߡߊ߲߬ߘߋ߲߫]] ߗߍ߬ߡߍ ߕߘߍ߬ ߦߋ߫ ߆߀ ߟߋ߬ ߘߌ߫ [[ߓߊ߲ߓߊߙߊ߲ߠߊ߫]] ߗߍ߬ߡߍ ߕߘߍ߬ ߦߋ߫ ߈߀ ߘߌ߫߸ ߛߌ߬ߛߍ߬ ߞߋߟߋ߲ ߕߘߍ߬ ߦߋ߫ ߞߏ߬ߙߏ߲߬ ߆߀ ߟߋ߬ ߘߌ߫. ߓߊ߬ ߞߋߟߋ߲ ߛߐ߲߬ߞߐ ߕߘߍ߬ ߦߋ߫ [[ߛߌ߬ߛߍ߬]] ߁߀ ߠߋ߬ ߘߌ߫߸ ߞߏ߬ߙߏ߲߫ ߗߡߍ߬ ߥߐ߯ߙߐ߫ ߞߊ߬ߣߌ߲߬. ߞߏ߬ߣߌ߲߬ [[ߖߘߍ߬ߞߟߏ߬ߦߊ|ߛߌ߬ߟߡߊ߬ߦߊ]] ߣߊ߬ߣߍ߲߸ ߏ߬ ߞߊ߬ ߗߍ߬ߡߍ ߞߍ߫ ߕߊ߲ ߛߌ߰ ߕߊ߲ (߁߀×߁߀) ߘߌ߫ ߞߊ߬ ߗߍ߬ߡߍ ߝߣߊ߫ ߛߌ߰ ߁߀ ߞߍ߫ ߁߀߀߀ ߘߌ߫, ߏ߬ ߞߍ ߗߍ߬ߡߍ ߏ߬ ߕߊ߲ ߞߍ߫ ߘߊ߫ [[ߓߊ߬]] ߞߋߟߋ߲ ߘߌ߫. 

== ߣߍ߱ ߟߎ߬ ߟߊ߫ ߝߊ߬ߘߊ߲߬ߞߊ߬ߦߊ ==
ߞߐ ߟߊ߫ ߣߍ߱ ߟߎ߬ ߣߊ߬ ߘߊ߫ ߞߍ߫ [[ߝߊ߬ߘߊ߲߬ߞߊ]] ߟߎ߬ ߘߌ߫ ([[ߣߍ߰ߝߌ߲]]߸ [[ߛߊߣߌ߲]]߸ [[ߛߎ߬ߟߊ]]߸ [[ߘߊ߬ߢߊ߲]]߸ ߊ߬ ߣߌ߫ ߥߊߘߌߜߍ). ߛߊߣߌ߲ ߘߊ߲ߕߊ ߕߘߍ߬ ߦߋ߫ ߞߋ߲߬ߘߋ߬ ߞߌߛߍ ߣߌ߫ ߕߊ߬ߟߌ߬ ߞߌߛߍ ߟߎ߬ ߘߌ߫ ߡߎߣߎ߲߬߸ ߞߏ߬ߣߌ߲߬ [[ߊߙߊߓߎ]] ߟߎ߬ ߣߊ߬ߣߍ߲߸ ߊ߬ ߞߍ߫ ߘߊ߫ ߡߕߎ߬ߞߊߟߌ ߘߌ߫ (ߏ߬ ߦߋ߫ ߝߊ߲ߞߎߟߊ߲߫ ߄ ߠߋ߬ ߘߌ߫). 

== ߥߊߘߌߜߍ ߟߊ߫ ߣߊ߬ߟߌ ==
ߥߊߘߌߜߍ ߦߋ߫ ߞߏ߫ ߝߟߐ ߞߍ߫ ߘߴߊߙߊߓߎ ߟߎ߬ ߟߋ߬ ߓߟߏ߫ ߒ߬ ߓߘߊ ߦߊ߲߬߸ ߏ߬ ߟߎ߫ ߕߘߍ߬ ߦߴߊ߬ ߞߟߌ߫ ߟߊ߫ [[ߞߏ߬ߙߏ߲]] ߕߐ߮ ߟߋ߬ ߟߴߊ߬ߟߎ߫ ߟߊ߫ ߞߊ߲ ߘߐ߫ ߞߏ߫ ߥߊߘߌߎ߬߸ ߏ߬ ߟߋ ߕߊ߬ߣߍ߲߫ ߦߋ߫ ߒ߬ ߓߟߏ߫ ߞߏ߫ (ߥߊߘߌ): ߥߊߘߌ ߘߊ߲ߕߊ߫ ߘߙߐߡߍ ߕߊ߬ߣߍ߲߫ ߦߋ߫ ߊߙߊߓߎߞߊ߲ ߘߙߊ߬ߤߌߡߊ ߟߋ߬ ߡߊ߬߸ ߞߏ߬ߣߌ߲߬ ߓߊߏ߬ ߥߊߘߌߜߍ ߘߊ߬ߡߊ߲߫ ߕߎ߲߬ ߕߍ߫ ߒ߬ ߓߘߊ ߦߊ߲߬߸ ߏ߬ ߟߋ ߞߵߊ߬ ߞߴߊ߬ߟߋ߬ ߡߊ߫ ߛߌߦߊߦߊ߫ ߓߟߏ߫ ߟߊ߫. 
[[ߞߐߕߐ߮:Liberian two-cent coin, 1847, reverse.jpg|thumb|[[ߟߌߓߋߙߌߦߊ߫]] ߘߟߊߛߌ߫ ߝߌߟߊ߫ ߜߊߣߊ߲ ߁߈߄߇ ߟߊ߫]]

=== ߥߏߘߌߜߍ ߛߌߦߊߦߊ ߣߌ߫ ߘߟߊߛߌ ===
[[ߞߐߕߐ߮:Liberian two-cent coin, 1847, obverse.jpg|thumb|ߟߌߓߋߙߌߦߊ߫ ߘߟߊߛߌ ߗߡߍ߬ߘߋ߲߬ ߝߌ߬ߟߊ߬ (two cents)]]
ߥߏߘߌߜߍ ߛߌߦߊߦߊ ߘߊߡߌ߬ߣߊ߬ ߘߊ߫ [[ߡߊ߲߬ߘߋ߲߬ ߖߡߊߣߊ|ߡߊ߲߬ߘߋ߲߫ ߖߡߊߣߊ]] ߟߎ߬ ߞߣߐ߫ [[ߟߌߓߋߙߌߦߊ߫]] ߟߋ߬ ߕߊ߫ ߓߟߏ߫ ߟߊ߫߸ ߏ߬ ߟߎ߫ ߟߊ߫ ߝߊ߬ߘߊ߲߬ߞߊ ߕߐ߮ ߟߋ߬ ߞߏ߫ [[ߘߏߟߊߙߌ]] (ߝߊ߬ߙߊ߲߬ߛߌ ߟߎ߬ ߓߟߏ߫)߸ ߞߏ߬ߣߵߊ߬ߟߎ߫ ߖߍ߬ߘߍ ߦߴߊ߬ ߞߟߌ߫ ߟߊ߫ ߟߋ߬ ߞߏ߫ ߘߟߊ߸ ߖߡߊ߬ߦߊ߬ ߕߐ߮ (ߛ «S») ߦߋ߫ ߟߊ߫ ߟߴߊ߬ ߛߌߦߊߡߊ߲ ߝߐ߫ ߕߐ ߞߊ߲߬ ߞߍ߬ߣߍ߸ ߞߏ߬ߣߌ߲߬ ߓߊߏ߬ ߘߜߊߛߌߒߠߊ ߕߍ߫ ߒ߬ ߠߊ߫ ߞߊ߲ ߘߐ߫߸ ߒ߬ߠߎ߫ ߞߊ߬ ߘߟߊߛ (dollars) ߏ߬ ߞߟߌ߫ ߛߊ߫ ߞߏ߫ ߘߟߊߛߌ: ߒ߬ߓߊ߬ ߏ߬ ߟߋ ߣߊ߬ ߘߊ߫ [[ߡߊ߲߬ߘߋ߲߫]] ߥߙߏ߬ߘߎ߮ ߣߴߊ߬ ߕߟߋ߬ߓߋ ߟߎ߬ ߝߊ߬ߘߊ߲߬ߞߊ ߘߊ߲ߕߊ ߞߍ߫ ߘߟߊߛߌ ߘߌ߫. [[ߜ߭ߊ߲ߓߌ߫]] ߝߊ߲߭ ߝߊ߬ߘߊ߲߬ߞߊ ߕߐ߯ ߦߋ߫ ߟߋ߬ ߞߏ߫ [[ߘߟߊߛߌ]]<ref>ߞߎߡߊ ߣߌ߲߬ ߦߋ߫ ߟߐ߲ߞߏ ߓߏߟߏ߲߫ ߁߂ ߞߊ߬ߝߊ ߟߋ߬ ߘߐ߫߸ ߞߐߜߍ߫߫ ߁߃߲ ߠߊ߫߸ ߏ߬ ߡߍ߲ ߛߓߍ߫ ߘߊ߫ [[ߛߟߏ߬ߡߊ߯ߣߊ߫ ߞߊ߲ߕߍ߫]] ߓߟߏ߫ «a book written by solomana Kante», The twelve branch of science,  P; (13 th)</ref>. 
[[ߞߐߕߐ߮:5 francs CFA (XOF) avers.png|thumb|ߛߍߝߊ ߅ ߜߊߣߊ߲ ߘߏ߫ ߟߋ߬ ߦߋ߫ ߣߌ߲߬ ߘߌ߫]]

==== ߛߍߝߊ ߕߊߡߊ߲ ߣߌ߫ ߘߟߊߛߌ ====
[[ߝߊ߬ߙߊ߲߬ߛߌ߬ ߟߊ߫ ߥߙߎߣߍߦߊ]] ߘߊߡߌ߬ߣߊ߬ߣߍ߲߸ ߏ߬ ߣߊ߬ ߘߊ߫ ߝߊ߬ߘߊ߲߬ߞߊ ߡߍ߲ ߘߌ߫ ߏ߬ ߟߋ ߕߐ߯ ߦߋ߫ ߞߏ߫ [[ߛߍߝߊ]]߸ ߛߍߝߊ ߏ߬ ߕߊߡߊ߲߫ ߅ ߟߋ߬ ߣߌ߫ [[ߟߌߓߋߙߌߦߊ߫ ߘߟߊߛߌ]] ߁ ߜߊߣߊ߲ ߞߢߊߡߊ߲߫ ߕߘߍ߬ ߦߋ߫ ߖߐ߲߫. ߊ߬ ߘߏ߲߬ ߒ߬ ߠߊ߫ ߡߌ߬ߙߌ߲߬ߘߌ ߟߎ߬ ߕߎ߲߬ ߡߊ߫ ߛߓߍߟߌ߫ ߟߐ߲߫ ߏ߬ ߕߎ߬ߡߊ ߟߊ߫߸ ߏ߬ ߟߋ ߞߵߊ߬ߟߎ߫ ߟߐ߬ ߛߍߝߊ ߅ ߜߊߣߊ߲ ߏ߬ ߖߊ߬ߕߋ߬ ߟߊ߫ ߘߟߊߛߌ߫ ߞߋߟߋ߲ ߠߊ߫. ߒ߬ߓߊ߬ ߞߊ߬ߦߌ߯ ߏ߬ ߟߋ ߞߍ߫ ߘߊ߫ ߛߊ߫߸ ߒ߬ ߣߌ߫ [[ߝߊ߬ߙߊ߲߬ߛߌ߫]] ߡߊ߫ ߓߍ߲߬ ߞߋߟߋ߲߫ ߡߊ߬ ߕߊߡߊ߲ ߠߎ߬ ߘߊ߲ߕߊ߫ ߞߏ ߘߐ߫߸ ߓߊߏ߬ ߊ߬ߟߎ߫ ߦߋ߫ ߕߊߡߊ߲ ߖߊ߬ߕߋ߬ ߟߊ߫߸ ߞߵߊ߬ ߕߘߍ߬ ߊ߲ ߠߎ߬ ߦߋ߫ ߘߟߊߛߌ ߟߋ߬ ߖߊ߬ߕߋ߬ ߟߊ߫. 

===== ߕߊߡߊ߲ =====
ߕߊߡߊ߲ ߦߋ߫ [[ߡߙߊ߬ߞߊ߬ߞߊ߲|ߡߙߊ߬ߞߊ߬ ߞߊ߲]] ߠߋ߬ ߘߌ߫ ߡߍ߲ ߞߘߐ ߦߋ߫ ߟߊ߲ߞߣߐ ߘߌ߫߸ ߓߊߏ߬ ߊ߬ ߕߘߍ߬ ߓߍ߲߬ ߠߴߏ߬ ߛߐ߲߬ߞߐ ߟߋ߬ ߡߵߊ߬ ߘߏ߲߬ ߕߎߡߊ ߟߊ߫ [[ߝߊ߬ߙߊ߲߬ߛߌ߫ ߛߎ߬ߘߊ߲߬|ߝߊ߬ߙߊ߲߬ߛߌ߫ ߛߎ߬ߘߊ߲߫]]. ߕߊ߲߬ߞߊ ߣߌ߫ ߔߌ߰ߣߌ߲ ߠߎ߬ ߦߋ߫ ߔߕߏ߬ߞߌ߬ ߞߊ߲ ߠߋ߬ ߘߌ߫. 

ߦߟߌߡߊߛߙߋ ߟߎ߬
<references />
[[ߦߌߟߡߊ:ߝߊ߬ߘߊ߲߬ߞߊ]]
[[ߦߌߟߡߊ:ߛߍߝߊ]]
[[ߦߌߟߡߊ:ߟߌߓߋߙߌߦߊ߫ ߘߟߊߛߌ]]
