


ߡߙߊ߬ߘߊ߬ߘߎ߯ߟߊ ߗߋߕߌ߮ ߟߎ߬ ߟߊ߫ ߓߊ߯ߙߊߢߐ߲߯ߦߊ ߛߌߟߊ ߝߍ߬
 
ߛߌ߯ߙߌ߲߫ ߡߙߊ߬ߓߊ߰ߘߊ ߒ.ߢ.ߦ.ߘ. ߞߎ߲߬ߕߌ߮ ߟߊ߫ ߞߎ߲߬ߕߌ߰ߦߊ ߞߣߐߡߊ߬

ߞߊ߬ߙߊ߲߬ߡߐ߯ ߡߊ߬ߡߊ߬ߘߌ߫ ߂߲ ߕߊ߲߬ߘߏ߬ߣߍ߲ ߓߙߋߕߋ߫ ߟߊ߫ ߛߓߍߦߊߟߌ ߟߋ߬

ߓߌ߲ߠߊߥߎߟߋ߲ ߞ.ߜ. ߇߈߄ / ߌ.ߡ. ߂߀߁߉












{{Delete}}

ߒߞߏ߫ ߞߊߙߊ߲ ߞߎ߬ߙߎ߲߬ߘߎ ߟߎ߬ ߓߊߓߋ߬ ߟߐ߮ ߦߋ߫ ߡߐ߱ ߟߎ߬ ߟߊ߫ ߝߋߎ߫ ، ߒ߬ߞߊ߬ ߸ ߞߊ߬ ߡߎ߬ߛߊ߬ߞߊ ߕߊ߬ ߞߊ߬ ߥߊ߫ ߟߊ߬ߞߐ߰ߟߌ ߞߍ߫ ߡߙߊ߬ߓߊ߰ߘߊ ߟߎ߬ ߟߊ߫ ߞߊߙߏ߫ ߞߋߟߋ߲߫ ߥߟߊ߫ ߞߊߙߏ߫ ߛߓߊ߬ ، ߏ߬ ߜߟߍ߬ߡߊ߲߫ ߞߵߊ߬ ߓߍ߲߬ ߏ߬ ߡߎ߬ߛߊ߬ߞߊ߬ ߞߏ ߡߊ߬ ߸ ߏ߬ ߟߋ߬ ߓߘߴߊ߬ߟߎ߫ ߟߐ߬ ߟߊ߬ߞߐ߰ߟߌ ߛߌ߲߬ߝߏ߲߬ߧߊ߬ ߟߊ߫ ߡߙߊ߬ߓߊ߰ ߘߎ߯ߟߊ ߟߎ߬ ߟߊ߫ ߸ ߖߐ߲߰ߛߊ߫ ߦߋ߲߬ ߠߎ߬ ߒߞߏ߫ ߞߊߙߊ߲ߘߋ߲ ߣߴߊ߬ ߞߙߊ߬ߡߐ߮ ߟߎ߬ ߓߍ߯ ߘߌ߫ ߕߘߍ߬ ߏ߬ ߘߐ߫ ߸ ߟߊ߬ߞߐ߰ߟߌ ߣߌ߲߬ ߘߏ߲߬ ߞߎ߲߭ ߠߋ߬ ، ߓߊߏ߬ ߒߞߏ ߕߍ߫ ߛߋ߫ ߥߙߎߞߌ߫ ߟߊ߫ ߞߊ߬ߙߊ߲ ߣߌ߫ ߛߓߍߟߌ ߞߐ߫ ߝߋߎ߫ ߸ ߛߌ߯ߙߌ߲߫ ߒ.ߢ.ߦ.ߘ. ߘߏ߲߬ ߤߊߡߌ߲ߠߊߞߏ ߟߎ߬ ߢߍߕߊ ߟߵߊ߬ ߟߊ߫ ߡߙߊ߬ߘߊ߬ߘߎ߯ߟߊ ߣߴߊ߬ ߡߙߊ߬ߘߊ߬ߙߋ߲ ߠߎ߬ ߟߊ߫ ߞߊ߬ߙߊ߲߬ߞߏ ߘߌ߫ ، ߏ߬ ߟߋ߬ ߞߏߛߐ߲߬ ߊ߬ ߞߊ߬ ߣߌ߲߬ ߞߏ ߛߌ߰ ߛߋ߲߬ߞߊ߲߬ ߸ ߊ߬ ߦߴߊ߬ ߢߌߣߌ߲߫ ߠߴߊߟߎ߫ ߓߍ߯ ߝߍ߬ ߛߓߍ߬ߘߏ߲ ߘߐ߫ ߟߊ߬ߞߐ߰ߟߌ ߣߌ߲߬ ߠߊ߫ ߸ ߓߊߏ߬ ߊ߲ ߠߊ߫ ߢߝߍߕߊ ߛߊߓߎ ߟߋ߬ ߞߊ߬ߙߊ߲ ߘߌ߫ .
ߏ߬ ߕߊ߲߬ߡߌ߲߬ߣߍ߲ ߞߐ߫ ߸ ߟߊ߬ߞߐ߰ߟߌ ߦߋ߫ ߞߍ߫ ߟߊ߫ ߥߟߊ߬ߘߊ ߡߍ߲ ߠߎ߫ ߞߊ߲߬ ߏ߬ ߟߎ߬ ߝߟߍ߫ :
߁߭ ߺ ߒߞߏ ߛߓߍߛߎ߲ . 
߂߲ ߺ ߜߋ߲߭ ߠߎ߬ .
߃߲ ߺ ߞߊ߲ߡߊߛߙߋ .
߅߲ ߺ ߖߊ߬ߕߋ߬ߟߌ . 
߁߭ ߺ ߒߞߏ ߛߓߍߛߎ߲ .
ߒߞߏ ߦߋ߫ ߡߎ߲߬ ߘߌ߫ ؟
ߒߞߏ ߦߋ߫ ߞߊ߲߫ ߠߋ߬ ߘߌ߫ ߛߌ߯ߦߊ߫ ߞߋߟߋ߲ ߦߋ߫ ߡߍ߲ ߝߐ߫ ߟߊ߫ ߸ ߞߊ߲ߕߍ߫ ߛߟߏ߬ߡߣߊ߫ ߞߵߊ߬ ߟߊ߫ ߛߓߍߛߎ߲ ߕߐ߯ߟߊ߫ ߏ߬ ߟߋ߬ ߟߊ߫ .
ߒߞߏ ߛߓߍߛߎ߲ ߛߓߍߘߋ߲߫ ߖߋ߬ߟߌ߬ ߘߌ߫ ؟
ߒߞߏ ߛߓߍߛߎ߲ ߦߋ߫ ߛߓߍߘߋ߲߫ ߂߇ ߟߋ߬ ߘߌ߫ ߸ ߏ߬ ߟߎ߬ ߝߟߍ߫ :
 ߊ    ߋ   ߌ   ߍ   ߎ    ߏ    ߐ 
                               ߒ
ߓ  ߔ  ߕ  ߖ  ߗ  ߘ  ߙ  ߚ  ߛ  ߜ  ߝ  ߞ  ߟ  ߡ  ߢ  ߣ  ߤ  ߥ  ߦ  .
ߏ߬ ߟߎ߬ ߦߋ߫ ߕߟߊ߫ ߟߊ߫ ߦߌߟߡߊ߫ ߖߋ߬ߟߌ߬ ߘߌ߫ ؟
ߏ߬ ߟߎ߬ ߦߋ߫ ߕߟߊ߫ ߟߊ߫ ߦߌߟߡߊ߫ ߛߊ߬ߓߊ߫ ߟߋ߬ ߘߌ߫ ߕߊ߲߬ߘߐ :
ߛߌ߰ߙߊ߬ߟߊ߲ ߸ ߕߍߘߐ ߸ ߛߌ߰ߙߊ߬ߕߊ .
ߛߌ߰ߙߊ߬ߟߊ߲߫ ߖߋ߬ߟߌ߬ ߦߋ߫ ؟
ߛߌ߰ߙߊ߬ߟߊ߲߫ ߇ :  ߊ   ߋ   ߌ   ߍ   ߎ   ߏ   ߐ .
ߕߍߘߐ߫ ߖߋ߬ߟߌ߬ ߦߋ߫ ؟
ߕߍߘߐ߫ ߁ :  ߒ .
ߛߌ߰ߙߊ߬ߕߊ߫ ߖߋ߬ߟߋ߬ ߦߋ߫ ؟
ߛߌ߰ߙߊ߬ߕߊ߫ ߁߉ : ߓ  ߔ  ߕ  ߖ  ߗ  ߘ  ߙ  ߚ  ߛ  ߜ  ߝ  ߞ  ߟ  ߡ  ߢ  ߣ  ߤ  ߥ  ߦ.
ߜߋ߲߭ ߦߋ߫ ߡߎ߲߬ ߘߌ߫ ߒߞߏ ߘߐ߫ ؟
ߒߞߏ ߘߐ߫ ߸ ߜߋ߲߭ ߦߋ߫ ߛߌ߰ߙߊ߬ߟߊ߲߬ ߞߋߟߋ߲߫ ߣߌ߫ ߛߌ߰ߙߊ߬ߕߊ߫ ߞߋߟߋ߲߫ ߣߙߊߣߍ߲߫ ߢߐ߲߰ߠߊ ߟߋ߬ ߘߌ߫ ߥߟߊ߫ ߞߊ߲ߠߊߓߐ ߘߐ߫ ߡߊ߲߬ߞߊ߲߬ ߞߋߟߋ߲߫ .
ߦߏ߫ ߕߊ߲߬ : ߓߊ   ߔߋ   ߕߌ   ߖߍ   ߗߎ   ߘߏ   ߙߐ
           ߚߊ  ߛߋ   ߜߌ  ߝߍ  ߞߎ   ߟߏ   ߡߐ
           ߢߊ   ߣߋ  ߤߌ   ߥߍ   ߦߎ   ߤߏ   ߖߐ
ߞߊ߲ߠߊߘߌߦߊߟߊ߲ ߦߋ߫ ߡߎ߲߬ ߘߌ߫ ؟
ߞߊ߲ߠߊߘߌߦߊߟߊ߲ ߦߋ߫ ߕߏ߲ߘߋ ߛߌ߰ߣߍ߲ ߠߋ߬ ߘߌ߫ ߛߌ߰ߙߊ߬ߟߊ߲ ߞߘߐ߫ ߸ ߞߵߊ߬ ߝߐߞߊ߲ ߠߊߘߌߦߊ߫ ߣߎ߲ߘߐߞߎߡߊ ߘߌ߫ .
ߦߏ߫ ߕߊ߲߬ :  ߊ߲    ߋ߲    ߌ߲    ߍ߲    ߎ߲    ߏ߲    ߐ߲.
ߞߊ߲ߠߊߘߌߦߊߟߊ߲ ߜߋ߲߬ ߞߋ߬ߟߋ߲߬ߡߊ ߘߏ߫ ߦߌ߬ߘߊ߬ ߓߊ߫ ؟
ߏ߬ ߘߏ߫ ߟߎ߫ ߝߟߍ߫ :   ߣߊ߲    ߖߌ߲   ߝߍ߲    ߘߎ߲    ߞߐ߲   ߢߏ߲   ߡߋ߲   ߛߐ߲  ߟߊ߲  ߔߎ߲  ߊ߬ ߣߌ߫ ......
ߞߎߡߊߘߋ߲߫ ߜߋ߲߬ ߝߌ߬ߟߊ߬ߡߊ ߝߣߊ߫ ߦߋ߫ ߡߎ߲߬ ߘߌ߫ ؟
ߞߎߡߊߘߋ߲߫ ߜߋ߲߬ ߝߌ߬ߟߊ߬ߡߊ ߦߋ߫ ߜߋ߲߬ ߞߋߟߋ߲߫ ߝߌ߬ߟߊ ߣߙߊߣߍ߲߫ ߢߐ߲߰ߠߊ ߟߋ߬ ߥߟߊ߫ ߞߊ߲ߠߊߓߐ ߘߐ߫ ߡߊ߲߬ߞߊ߲߬ ߝߌ߬ߟߊ߫ .
ߦߏ߫ ߕߊ߲߬ : ߓߌ + ߢߍ = ߓߌߢߍ ،  ߔߋ + ߕߎ = ߔߋߕߎ ،
          ߛߌ  +  ߟߊ =  ߛߌߟߊ ،  ߞߎ + ߡߊ  = ߞߎߡߊ ،
          ߕߌ  +  ߓߊ  =  ߕߌߓߊ ،  ߝߏ  + ߘߏ߲ = ߝߏߘߏ߲ ،
          ߦߋ +  ߟߌ = ߦߋߟߌ ،  ߕߊ + ߘߎ߲  =  ߕߊߘߎ߲ ،
          ߘߎ߲ + ߘߋ߲ = ߘߎ߲ߘߋ߲ ، ߜߌ + ߢߍ = ߜߌߢߍ ،
          ߥߏ߲ + ߓߊ߲  = ߥߏ߲ߓߊ߲ ،      ߛߋ + ߚߋ = ߛߚߋ ، ߊ߬ ߣߴߏ߬ ߢߐ߲߰ߘߐ ߟߎ߬ .
ߞߎߡߊߘߋ߲߫ ߜߋ߲߬ ߛߓߊ߬ߡߊ ߝߣߊ߫ ߘߏ߲߬ ؟
ߞߎߡߊߘߋ߲߫ ߛߓߊ߬ߡߊ ߦߋ߫ ߜߋ߲߬ ߞߋߟߋ߲߫ ߛߊ߬ߓߊ ߣߙߊߣߍ߲߫ ߢߐ߲߰ߠߊ ߟߋ߬ ߘߌ߫ ߥߟߊ߫ ߞߊ߲ߠߊߓߐ ߘߐ߫ ߡߊ߲߬ߞߊ߲߫ ߛߓߊ߬ .
ߦߏ߫ ߕߊ߲߬ : ߓߊ + ߙߊ߲ + ߕߏ߲ = ߓߊߙߊ߲ߕߏ߲ ،  ߝߊ + ߟߊ߲ + ߞߏ  =  ߝߊߟߊ߲ߞߏ ،
           ߛߎ + ߡߊ + ߜߍ = ߛߎߡߊߜߍ ، ߛߎ߲ + ߓߎ + ߟߌ = ߛߎ߲ߓߎߟߌ ،
          ߘߎ + ߓߊ + ߖߌ =  ߘߎߓߊߖߌ ،    ߕߌ + ߓߌ + ߟߌ = ߕߌߓߌߟߌ ،
         ߛߌ + ߟߊ + ߓߊ =  ߛߌߟߓߊ ،       ߛߎ߲ + ߞߊ + ߙߏ = ߛߎ߲ߞߊߙߏ ،
         ߛߍ + ߓߍ + ߟߌ = ߛߓߍߟߌ ،   ߞߊ߲  + ߘߐ  + ߖߊ = ߞߊ߲ߘߐߖߊ ،
         ߞߎ + ߟߎ߲ + ߓߏ߲ = ߞߎߟߎ߲ߓߏ߲ ، ߝߐ + ߟߐ + ߡߐ = ߝߟߐߡߐ ،
        ߣߊ  + ߣߊ  +  ߟߋ߲ = ߣߊߣߊߟߋ߲ ، ߛߎ߲ + ߓߊ  + ߙߊ = ߛߎ߲ߓߙߊ ، ߊ߬ ߣߌ߫ .........
ߞߎߡߊߘߋ߲߫ ߜߋ߲߬ ߛߌߦߊߡߊ߲ ߝߣߊ߫ ߦߋ߫ ߡߎ߲߬ ߘߌ߫ ؟
ߞߎߡߊߘߋ߲߫ ߜߋ߲߬ ߛߌߦߊߡߊ߲ ߦߋ߫ ߜߋ߲߬ ߞߋߟߋ߲ ߦߙߌߞߊ ߣߙߊߣߍ߲ ߢߐ߲߰ߠߊ ߟߋ߬ ߘߌ߫ ߥߟߊ߫ ߞߊ߲ߠߊߓߐ ߘߐ߫ ߡߊ߲߬ߞߊ߲߬ ߛߌߦߊߡߊ߲߫ .
ߦߏ߫ ߕߊ߲߬ : ߛߌ߲ + ߡߎ + ߣߎ߲ + ߣߍ߲  =  ߛߌ߲ߡߎߣߎ߲ߣߍ߲ ، ߛߎ߲ + ߞߊ + ߙߏ + ߓߊ = ߛߎ߲ߞߊߙߏߓߊ ،
         ߛߋ + ߟߋ + ߞߋ + ߓߍ߲  = ߛߟߋߞߋߓߍ߲ ،  ߛߌ +ߣߌ߲ + ߢߊ + ߛߌ = ߛߌߣߌ߲ߢߊߛߌ ،
       ߞߎ + ߡߊ + ߓߊ + ߘߊ  = ߞߎߡߊߓߘߊ ، ߕߐ + ߙߐ + ߕߐ + ߙߐ + ߟߌ = ߕߙߐߕߙߐߟߌ ،
    ߕߊ + ߟߏ߲ + ߕߊ + ߟߏ߲ + ߓߊ = ߕߊߟߏ߲ߕߊߟߏ߲ߓߊ ، ߝߎ + ߟߎ + ߝߍ + ߟߍ = ߝߟߎߝߟߍ ، ߊ߬ ߣߌ߫ ...........
ߜߙߊ߬ߟߌ ߞߎ߬ߙߎ߲߬ߘߎ :
ߜߙߊ߬ߟߌ ߦߋ߫ ߡߎ߲߬ ߘߌ߫ ߒߞߏ ߘߐ߫ ؟
ߒߞߏ ߘߐ߫ ߸ ߜߙߊ߬ߟߌ ߦߋ߫ ߛߌ߰ߙߊ߬ߕߊ߫ ߝߌ߬ߟߊ ߘߍ߭ ߟߋ߬ ߘߌ߫ ߛߌ߰ߙߊ߬ߟߊ߲߬ ߞߋߟߋ߲߫ ߠߊ߫ .
ߦߏ߫ ߕߊ߲߬ : ߕߎߟߎ = ߕߟߎ ، ߛߊߙߊ = ߛߙߊ ، ߝߎߘߎ = ߝߘߎ ،
            ߞߌߟߌ = ߞߟߌ ، ߞߏߟߏ = ߞߟߏ ، ߛߍߘߍ = ߛߘߍ ،
ߒ߬ߞߊ߬ ߸ ߞߎ߬ߙߎ߲߬ߘߎ߬ ߟߏ߯ߟߎ߫ ߟߋ߬ ߜߙߊ߬ߟߌ ߟߊ߫ ، ߏ߬ ߟߎ߬ ߝߟߍ߫ :
߁߭ ߺ ߛߌ߰ߙߊ߬ߟߊ߲ ߠߎ߬ ߦߋ߫ ߞߍ߫ ߛߎ߯ ߞߋߟߋ߲߫ ߘߌ߫ .
߂߲ ߺ ߊ߬ߟߎ߬ ߞߊ߲ߡߊߛߙߋ ߟߎ߬ ߦߋ߫ ߞߢߊ߫ .
߃߲ ߺ ߛߌ߰ߙߊ߬ߕߊ ߟߎ߬ ߦߋ߫ ߓߐ߫ ߢߐ߲߮ ߡߊ߬ .
߄߲ ߺ ߛߊ߬ߡߊ߲߬ߠߊ߲ ߛߎ߯ ߺ ߎ ߺ ߛߎ߯ ߞߣߊ߫ ߞߴߊ߬ߟߎ߬ ߟߊ߫ .
߅߲ ߺ ߞߊ߲ߠߊߘߌߦߊߟߊ߲߫ ߞߣߊ߫ ߞߍ߫ ߊ߬ߟߎ߬ ߟߊ߫ .
ߒ߬ߓߊ߬ ߸ ߣߌ߫ ߞ߬ߙߎ߲߬ߘߎ߬ ߅ ߢߌ߲߬ ߠߎ߬ ߘߝߊ߫ ߘߊ߫ ߞߎߡߊߘߋ߲ ߝߋ߲ ߺ ߋ ߺ ߝߋ߲߫ ߠߊ߫ ߜߙߊ߬ߟߌ ߘߌ߫ ߞߴߏ߬ ߘߐ߫ ، ߦߏ߫ ߕߊ߲߬ :
ߜߙߊ߬ߟߌ ߞߎߡߊߘߋ߲߫ ߜߋ߲߬ ߝߌߟߊ߬ߡߊ ߘߏ߫ ߟߎ߫ ߝߟߍ߫ :
ߓߊߛߊ = ߓߛߊ ،    ߓߎߙߎ = ߓߙߎ ،    ߔߊߕߊ = ߔߕߊ ،
ߕߊߓߊ = ߕߓߊ  ،   ߖߎߛߎ = ߖߛߎ ،   ߗߋߙߋ = ߗߙߋ ،
ߘߏߛߏ =ߘߛߏ ، ߙߎߡߎ = ߙߡߎ ، ߛߎߙߎ = ߛߙߎ ،
ߜߍߛߍ =ߜߛߍ ،  ߝߋߙߋ = ߝߙߋ ، ߞߐߛߐ =ߞߛߐ ،
ߟߍߛߍ = ߟߛߍ ، ߡߐߙߐ = ߡߙߐ ، ߢߋߙߋ = ߢߙߋ ،
ߣߌߙߌ = ߣߙߌ ،  ߤߐߙߐ  =  ߤߙߐ ،  ߦߐߙߐ = ߦߙߐ . ߊ߬ ߣߌ߫ ......
ߜߙߊ߬ߟߌ ߞߎߡߊߘߋ߲߫ ߜߋ߲߬ ߛߓߊ߬ߡߊ ߘߏ߫ ߟߎ߫ ߝߟߍ߫ :
ߓߊߙߊߛߊ = ߓߙߊߛߊ ،  ߔߊߙߊߕߊ = ߔߙߊߕߊ ، ߕߎߙߎߞߌ =ߕߙߎߞߌ ،
ߖߐߛߐߟߌ = ߖߛߐߟߌ ، ߗߐߙߐߞߐ  = ߗߙߐߞߐ ،
ߘߍߛߍߟߌ = ߘߛߍߟߌ ، ߛߍߙߍߞߍ = ߛߙߍߞߍ،
ߛߍߓߍߟߌ = ߛߓߍߟߌ ، ߜߍߙߍߡߊ  = ߜߙߍߡߊ ،
ߝߋߙߋߟߌ = ߝߙߋߟߌ ، ߞߋߙߋߡߊ  = ߞߙߋߡߊ ،
ߟߍߛߍߟߌ = ߟߛߍߟߌ ، ߡߐߙߐߛߐ = ߡߙߐߛߐ ،
ߢߍߛߍߓߍ = ߢߛߍߓߍ ، ߣߏߙߏߟߏ߲  = ߣߙߏߟߏ߲ ،
ߤߐߙߐߡߊ  =   ߤߙߐߡߊ ،    ߥߎߛߎߟߌ = ߥߛߎߟߌ، 
ߦߋߙߋߟߋ߲ = ߦߙߋߟߋ߲ ، ߊ߬ ߣߌ߫ .........
ߊ߬ ߞߎߡߊߘߋ߲߫ ߜߋ߲߬ ߛߌߦߊߡߊ߲ ߘߏ߫ ߟߎ߫ ߝߟߍ߫ :
ߓߏߛߏߟߌߟߊ = ߓߛߏߟߟߊ ، ߔߐߙߐߕߐߟߌ = ߔߙߐߕߐߟߌ ،
ߕߊߙߊߟߌߟߊ = ߕߙߊߟߌߟߊ ، ߖߐߛߐߟߌߟߊ߲ = ߖߛߐߟߌߟߊ߲ ،
ߗߐߙߐߞߐߟߌ =ߗߙߐߞߐߟߌ ، ߘߍߛߍߓߊߟߌ =ߘߛߍߓߊߟߌ ،
ߛߍߙߍߓߎߟߎ = ߛߙߍߓߟߎ ، ߛߎߙߎߛߎߙߎߟߌ =ߛߙߎߛߙߎߟߌ ،
ߜߍߙߍߡߊߘߏ߲ = ߜߙߍߡߊߘߏ߲ ،ߝߐߙߐߝߐߙߐߟߌ=ߝߙߐߝߙߐߟߌ ،
ߞߋߙߋߞߋߙߋߓߊ = ߞߙߋߞߙߋߓߊ ، ߟߍߛߍߟߌߟߊ = ߟߛߍߟߌߟߊ ،
ߡߐߙߐߡߐߙߐߟߌ = ߡߙߐߡߙߐߟߌ ، ߢߐߙߐߞߐߙߐ = ߢߙߐߞߙߐ ،
ߣߏߙߏߟߏ߲ߡߊ  =   ߣߙߏߟߏ߲ߡߊ ،   ߤߐߙߐߡߊߦߊ  =    ߤߙߐߡߦߊ ،
ߥߎߦߎߥߍߦߍ =  ߥߦߎߥߦߍ  ،   ߦߌߙߌߦߊߙߊ     =     ߦߙߌߦߙߊ ،
ߜߙߊ߬ߓߊ߬ߟߌ߬ߦߊ ߞߎ߬ߙߎ߲߬ߘߎ :
ߜߙߊ߬ߟߌ߬ߓߊ߬ߟߌ߬ߦߊ ߘߐ߫ ߸ ߣߌ߫ ߛߌ߰ߙߕߊ߬ ߛߎ߯ ߞߋߟߋ߲߫ ߝߌ߬ߟߊ ߞߊ߬ ߢߐ߲߮ ߓߍ߲߬ ߛߓߍߟߌ ߘߐ߫ ߸ ߤߊߟߌ߬ ߣߴߊߟߎ߫ ߛߌ߰ߙߊ߬ߟߊ߲ ߣߴߊߟߎ߫ ߞߊ߲ߡߊߛߙߋ ߞߢߊ߫ ߘߊ߫ ߜߙߊ߬ߟߌ߫ ߕߍ߫ ߞߍ߫ ߟߴߏ߬ ߘߐ߫ .  ߊ߬ ߣߌ߫ ߝߣߊ߫ ߸ߣߌ߫ ߛߊ߬ߡߊ߲߬ߠߊ߲ ߝߋ߲ ߺ ߋ ߺ ߝߋ߲߫ ߠߊ߬ ߘߊ߫ ߞߎߡߊߘߋ߲ ߠߎ߬ ߟߊ߫ ߸ ߜߙߊ߬ߟߌ߫ ߕߍ߫ ߞߍ߫ ߟߴߏ߬ ߝߣߊ߫ ߘߐ߫ ߝߋߎ߫ .
ߜߙߊ߬ߓߊߟߌ ߞߎߡߊߘߋ߲߫ ߜߋ߲߬ ߝߌ߬ߟߊ߬ߡߊ ߘߏ߫ ߟߎ߫ ߝߟߍ߫ :
ߓߏߟߏ߲ ، ߓߋߟߋ߲ ، ߔߋ߲ߘߋ߲ ، ߕߏߟߏ߲ ، ߖߍ߲ߛߍ߲ ، ߗߋߘߋ߲ ، ߘߏ߲ߘߏ ، ߙߎ߲ߘߎ ،
ߛߎߟߎ߲ ، ߜߋߟߋ߲ ، ߝߐ߲ߝߐ߲ ، ߞߏ߲ߞߏ ، ߟߌ߲ߟߌ߲ ، ߡߍߙߍ߲ ، ߢߐߢߐ߲ ، ߣߊߣߊ ،
ߤߎߟߌ ، ߥߍ߲ߖߍ ، ߦߏߙߏ߲ ، ߛߊߛߊ ، ߝߎߝߎ ، ߞߏߞߏ ، ߛߌߛߌ ، ߛߍ߲ߛߍ߲ ،  
ߓߊ߯ߙߊ ، ߛߍ߯ߛߍ߯ ، ߕߍ߯ߟߍ߲ ، ߣߍ߯ߣߍ߯ ، ߢߋ߯ߙߋ ، ߘߏ߯ߘߏ߮ ، ߣߊ߯ߣߊ߮ ، ߓߊ߯ߡߊ ، ߓߊ߰ߡߊ .
 ߊ߬ ߞߎߡߊߘߋ߲߫ ߜߋ߲߬ ߛߓߊ߬ߡߊ ߘߏ߫ ߟߎ߫ ߝߟߍ߫ :
ߓߌߙߌ߲ߕߊ߲ ، ߓߊߙߊ߲ߕߏ߲ ، ߞߊߙߊ߲ߞߋ ، ߛߎ߲ߓߎߟߌ ، ߛߊ߲ߛߙߊ ، ߞߎߟߎ߲ߘߋ߲ ، ߕߊ߲ߞߊߟߊ߲ ،
ߛߎ߲ߞߊߙߏ ، ߛߋ߲ߛߋ߲ߘߋ߲ ، ߥߍ߲ߖߍߟߌ ، ߥߏ߲ߥߏ߲ߠߌ߲ ،  ߣߊߣߊߟߋ߲ ، ߤߌߣߊ߲ߒߕߋ ،
ߞߏߟߏ߲ߜߊ߲ ، ߦߊߦߊߟߋ߲ ،  ߛߊߛߊߟߌ ، ߟߍߟߍߟߌ ، ߓߏߟߏ߲ߓߐ ،  ߖߍ߲ߛߍ߲ߠߌ߲ ،
ߟߋߟߋߟߌ ، ߜߍ߲ߜߍߘߍ߲ ، ߔߐ߲ߔߐߘߐ߲ ، ߥߏ߲ߥߏ߲ߠߌ߲ ، ߡߍ߲ߣߌ߲ߠߊ ، ߢߊߢߌߣߌ߲ ،
ߓߊ߯ߙߊߘߋ߲ ، ߖߍ߯ߖߍ߯ߟߌ ، ߓߐߓߊߕߐ߮ ، ߣߊ߯ߣߊ߯ߟߋ߲ ، ߝߊ߰ߓߊ߬ߕߐ ، ߝߊ߰ߟߌ߬ߟߊ . ߊ߬ ߣߌ߫ .........
ߜߙߊ߬ߓߊߟߌ ߞߎߡߊߘߋ߲߫ ߜߋ߲߬ ߛߌߦߊߡߊ߲ ߠߎ߬ ߝߣߊ߫ ߝߟߍ߫ :
ߛߊ߲ߛߊ߲ߞߊ߬ߙߌ߬ߢߊ߲ ، ߛߋ߲ߛߋ߲ߛߋ߰ߟߋ ، ߓߊ߰ߓߊ߰ߟߌ߬ߟߊ ، ߥߏߟߏ߲ߕߏ߲ߥߊ߬ߟߊ߲߬ߕߊ߲ ،
ߛߎ߲ߞߊߙߏߡߊߞߐߣߐ߲ ، ߞߊ߬ߙߊ߲߬ߘߋ߲߬ߧߊ ، ߓߐ߲ߡߊߟߌߟߊ ، ߜߍ߲ߛߍ߲ߞߍߙߍ߲ ،
ߖߐ߲߬ߡߊ߬ߛߌߣߌ߲ߟߐ߲߫ ، ߕߊ߲߬ߘߏ߬ߣߍ߲߬ߓߊ ، ߞߏߟߊ߲ߞߏߡߊ ، ߝߌ߲ߙߌ߲ߝߌߙߌ߲ߟߋ߲ ،
ߛߐ߲ߞߐߜߍߟߍ߲ ، ߡߊ߲߬ߘߋ߲߬ߞߊ߰ߦߊ ، ߜߍߙߍ߲ߞߍߟߌߟߊ ، ߘߋ߲߬ߘߋ߬ߙߎ߬ߟߌ . ߊ߬ ߣߌ߫ ........
ߒ ߓߊߘߋ߲ ߠߎ߬ ߸ ߛߓߍߛߎ߲ ߣߌ߫ ߜߋ߲߭ ߠߎ߫ ߥߟߊ߬ߘߊ ߓߘߊ߫ ߟߊߘߎ߲߫ ߊ߲ ߓߟߏ߫ ߦߊ߲߬ ، ߏ߬ ߘߐ߫ ߸ ߊ߲ ߧߴߊ߬ ߝߍ߬ ߞߊ߬ ߞߊ߲ߡߊߛߙߋ ߟߋ߬ ߥߟߊ߬ߘߊ ߕߎ߲߰ ߢߌ߲߬ ߠߊ߫ ߸ ߣߌ߫ ߡߊ߰ߙߌ߫ ߖߌ߲߬ߞߐ߲߬ߓߊߟߌ ߘߌ߬ߢߍ߬ ߘߊ߫ ߸ ߊߟߴߊ߬ ߞߍ߫ ߕߋ߲߬ .
                     ߞߊ߲ߡߊߛߙߋ :
ߞߊ߲ߡߊߛߙߋ ߦߋ߫ ߡߎ߲߬ ߘߌ߫ ߒߞߏ ߘߐ߫ ؟
ߒߞߏ ߘߐ߫ ߞߊ߲ߡߊߛߙߋ ߦߋ߫ ߡߊ߬ߛߙߋ߬ߟߊ߲߫ ߠߋ߬ ߘߌ߫ ߸ ߡߍ߲ ߦߋ߫ ߓߌ߬ߟߊ߬ ߟߊ߫ ߛߌ߰ߙߊ߬ߟߊ߲ ߠߎ߬ ߟߊ߫ ߞߊ߬ ߛߌ߰ߙߊ߬ߕߊ ߟߎ߬ ߟߊߞߎߡߊ߫،
ߥߟߊ߫ ߞߊ߲ߡߊߛߙߋ ߦߋ߫ ߕߐ߰ߡߊ߬ߛߙߋ ߟߋ߬ ߘߌ߫ ߸ ߡߍ߲ ߦߋ߫ ߓߌ߬ߟߊ߬ ߟߊ߫ ߛߌ߰ߙߊ߬ߟߊ߲ ߠߎ߬ ߟߊ߫ ߞߊ߬ ߛߌ߰ߙߊ߬ߕߊ ߟߎ߬ ߟߊߞߎߡߊ߫ ،
ߞߊ߲ߡߊߛߙߋ ߘߏ߲߬ ߓߐߣߍ߲߫ ߕߐ߰ߡߊ߬ߛߙߋ ߟߋ߬ ߘߐ߫ ߸ ߓߊߏ߬ ߡߊ߲߬ߘߋ߲߫ ߞߘߐ߬ߡߊ߲߫ ، ߊ߲ ߠߊ߫ ߡߐ߰ߓߊ ߟߎ߫ ߕߎ߲߬ ߦߴߊ߬ߟߎ߬ ߢߊߣߐ ߟߊ߫ ߟߊ߫ ߓߌߦߊ߲ ߠߎ߬ ߟߊ߫  ߥߟߊ߫ ߝߋ߲ ߠߎ߬ ߟߊ߫ ߞߵߏ߬ ߞߴߊ߬ߟߎ߬ ߟߊ߫ ߕߐ߰ߡߊ߬ߛߙߋ ߘߌ߫ .
ߡߌ߬ߛߊ߬ߟߌ߬ ߘߐ߫ ߸ ߣߌ߫ ߛߏ ߘߎ߰ߕߌ߮ ߟߊ߫ ߕߐ߰ߡߊ߬ߛߙߋ ߞߍ߫ ߘߊ߫ ߛߌ߰ߙߊ߬ߟߊ߲ ( ߌ ) ߘߌ߫ ߸ ߣߴߊ߬ ߞߵߏ߬ ߛߌ߰ ߊ߬ ߟߊ߫ ߓߌߦߊ߲ ߥߟߊ߫ ߝߋ߲ ߞߊ߲߬ ߸ ߡߐ߰ ߺ ߐ ߺ ߡߐ߰ ߓߴߏ߬ ߦߋ߫ ، ߏ߬ ߘߴߊ߬ ߝߐ߫ ߞߏ߫ ߘߎ߰ߕߌ߮ ߕߊ ߟߋ߬ ߣߌ߲߬ ߘߌ߫ ߸ ߏ߬ ߟߋ߬ ߞߏߛߐ߲߬ ߒ ߓߊߘߋ߲ ߠߎ߬ ߸ ߊ߲ ߠߎ߬ ߝߣߊ߫ ߡߊ߲߬ߘߋ߲߬ߞߊ ߟߎ߬ ߟߊ߫ ߞߊ߲ ߕߍ߫ ߛߋ߫ ߥߊ߫ ߟߊ߫ ߞߊ߲ߡߊߛߙߋ ߞߐ߫ ߝߛߍߞߘߎ߫ ߸ ߓߊߏ߬ ߕߐ߰ߡߊ߬ߛߙߋ ߏ߬ ߟߎ߫ ߟߋ߬ ߦߴߊ߲ ߠߎ߬ ߝߣߊ߫ ߟߊ߫ ߞߊ߲ ߡߝߊ߫ ߦߙߐ ߣߌ߫ ߟߊ߬ߓߙߊ߬ ߦߙߐ ߣߌ߫ ߛߊ߬ߡߊ߲߬ ߦߙߐ ߟߎ߫ ߦߌ߬ߘߊ߬ ߟߊ߫ ،ߣߴߏ߬ ߟߎ߬ ߕߍ߫ ߡߊ߲߬ߘߋ߲߬ߞߊ߲ ߕߍ߫ ߛߋ߫ ߝߊߙߊ߲ߝߊ߯ߛߌ߫ ߟߊ߫ ߝߋߎ߫ ، ߦߏ : ߓߟߊ ߣߌ߫ ߓߊ߬ߟߊ ، ߝߍ ߣߌ߫ ߝߍ߭ ، ߘߊ ߣߌ߫ ߘߊ߭ ، ߓߏߟߏ߲ ߣߌ߫ ߓߏ߬ߟߏ߲ . ߊ߬ ߣߌ߫ ........ ߒ߬ߓߊ߬ ߊ߲ ߛߋߣߍ߲߫ ߏ߬ ߟߎ߫ ߟߋ߬ ߡߊ߬ ߣߌ߲߬ .
ߞߊ߲ߡߊߛߙߋ߫ ߖߋ߬ߟߌ߬ ߦߋ߫ ߒߞߏ ߘߐ߫ ؟
ߞߊ߬ߞߘߐ߫߸ ߊ߲ ߕߘߍ߫ ߊ߬ ߝߐ߫ ߟߊ߫ ߟߋ߬ ߞߏ߫ ߞߊ߲ߡߊߛߙߋ߫ ߄ ߠߋ߬ ߒߞߏ ߘߐ߫ ߸ ߒ߬ߞߊ߬ ߞߊ߬ߞߎߘߊ ߥߊ߯ߕߌ ߣߌ߲߬ ߠߊ߫ ߸ ߞߊ߲ߡߊߛߙߋ߫ ߈ ߠߋ߬ ߒߞߏ ߘߐ߫ ، ߏ߬ ߟߎ߫ ߟߋ߬ ߡߊ߲߬ߘߋ߲߬ߞߊ߬ߞߊ߲ ߞߎߡߊ ߟߎ߬ ߡߎߣߎ߲ߧߊߣߍ߲ߓߊ ߕߏ߫ ߟߊ߫ ߸ ߞߊ߬ ߘߊ߲߬ߝߘߊ߬ߓߐ߬ߣߍ߲߬ ߛߌߣߍߣߍ߲߫ ߕߏ߫ ߊ߬ߟߎ߬ ߕߍ߫ ߝߐߢߊ ߘߐ߫ ߸ ߞߊ߬ ߘߊ߲߬ߕߍ߰ߓߐ߬ߓߊ߫ ߘߏ߲߬ ߊ߬ߟߎ߬ ߕߍ߫ ߊ߬ߟߎ߬ ߞߘߐ ߣߴߊ߬ߟߎ߫ ߝߊ߬ߛߊߙߌ ߘߐ߫ ، ߏ߬ ߞߊ߲ߡߊߛߙߋ߫ ߈ ߝߟߍ߫ ߣߌ߲߬ :
                    ߊ  ߊ߫   ߊ߭   ߊ߬   ߺ  ߊ߮   ߊ߯   ߊ߱   ߊ߰  .
ߒ߬ߓߊ߬ ߣߌ߫ ߞߊ߲ߠߊߘߌߦߊߟߊ߲ ߛߌ߰ ߘߊ߫ ߢߌ߲߬ ߠߎ߬ ߞߘߐ߫ ߸ ߊ߬ ߘߌ߫ ߞߍ߫ ߡߍ߲߫ ߞߊ߲߫߫  ߁߆ ߘߌ߫ ߥߟߊ߫ ߞߊ߲ߡߊߛߙߋ߫ ߁߆ .
ߦߏ߫ ߕߊ߲߬ :      ߊ߲   ߊ߲߫     ߊ߲߭   ߊ߲߬    ߺ    ߊ߲߮   ߊ߲߯   ߊ߲߱   ߊ߲߰ .
ߏ߬ ߟߎ߫ ߟߋ߬ ߦߋ߫ ߒߞߏ ߛߓߍߛߎ߲ ߞߊ߲ߡߊߛߙߋ ߟߎ߬ ߘߌ߫ ߸ ߡߍ߲߫ ߞߊ߲߫ ߜߘߍ߫ ߛߌ߫ ߘߏ߲߬ ߕߍ߫ ߞߐ߫ ߡߎ߬ߕߎ߲߬ .
ߏ߬ ߘߐ߫ ߸ ߊ߲ ߧߋ߫ ߛߐ߰ ߟߊ߫ ߛߊ߬ߡߊ߲߬ߓߊߟߌ ߟߎ߫ ߟߋ߬ ߝߟߐ߫ ߡߊ߬ ߝߟߐ߫ ، ߦߏ߫ ߕߊ߲߬ : 
               ߊ   ߊ߫    ߊ߭   ߊ߬   ߺ   ߊ߲    ߊ߲߫    ߊ߲߭    ߊ߲߬ .
ߊ ߺ ߞߊ߲ߡߊߦߟߍ ߡߝߊߣߍ߲  ߕߐ߰ߡߊ߬ߛߙߋ߬ ߛߌ߫ ߕߴߏ߬ ߞߊ߲߬ .
ߊ߫ ߺ ߞߊ߲ߡߊߦߟߍ ߟߊߓߙߊ߬ߣߍ߲ ߞߍߙߍ߲߬ߘߍ߬ ߕߋߟߋ߲ߣߍ߲ ߠߴߏ߬ ߕߐ߰ߡߊ߬ߛߙߋ ߘߌ߫ .
ߊ߭ ߺ ߞߊ߲ߡߊߖߌ߮ ߡߝߊߣߍ߲ ߞߎ߲߬ߘߐ߬ߕߏ߲ߘߋ ߟߴߏ߬ ߕߐ߰ߡߊ߬ߛߙߋ ߘߌ߫ .
ߊ߬ ߺ ߞߊ߲ߡߊߖߌ߮ ߟߊߓߙߊ߬ߣߍ߲ ߞߍ߬ߙߍ߲߬ߘߍ߬ ߢߌ߲ߡߊ ߟߴߏ߬ ߕߐ߰ߡߊ߬ߛߙߋ ߘߌ߫ .
ߊ߲ ߺ ߞߊ߲ߦߟߍ ߡߝߊߣߍ߲ ߞߊ߲ߠߊߘߌߦߊߟߊ߲ߒߡߊ .
ߊ߲߫ ߺ ߞߊ߲ߦߟߍ ߟߊߓߙߊ߬ߣߍ߲ ߞߊ߲ߠߊߘߌߦߊߟߊ߲ߒߡߊ .
ߊ߲߭ ߺ ߞߊ߲ߡߊߖߌ߮ ߡߝߊߣߍ߲ ߞߊ߲ߠߊߘߌߦߊߟߊ߲ߒߡߊ .
ߊ߲߬ ߺ ߞߊ߲ߡߊߖߌ߮ ߟߊߓߙߊ߬ߣߍ߲ ߞߊ߲ߠߊߘߌߦߊߟߊ߲ߡߊ .
ߏ߬ ߞߋ߬ߟߋ߲߬ߞߋ߬ߟߋ߲߬ߒߠߊ ߕߐ߬ߝߍ߬ߦߊ߬ߣߍ߲ ߝߟߍ߫ :
ߊ ߺ ߞߊ߲ߡߊߦߟߍ ߡߝߊߣߍ߲ ߞߎߡߊߘߋ߲߫ ߜߋ߲߬ ߞߋ߬ߟߋ߲߬ߡߊ ߟߎ߬ :
ߓߊ  ، ߔߋ ،ߕߌ  ،  ߖߍ  ، ߗߎ  ،  ߘߏ  ،  ߙߐ  ،  ߚߐ ، ߛߊ ،  ߜߋ  ، ߝߌ ، ߞߍ ،
ߟߎ ، ߡߏ  ،  ߢߐ ، ߣߊ ، ߤߋ ، ߥߌ ، ߦߍ ، ߓߎ ، ߔߏ ، ߣߌ ، ߊ߬ ߣߌ߫ .........
ߊ ߺ ߞߊ߲ߡߊߦߟߍ ߡߝߊߣߍ߲ ߞߎߡߊߘߋ߲߫ ߜߋ߲߬ ߝߌ߬ߟߊ߬ߡߊ ߟߎ߬ :
ߓߟߊ ، ߛߟߊ ، ߞߙߋ ، ߛߙߋ ، ߞߟߌ ، ߓߟߌ ، ߝߟߍ ، ߜߛߍ ، ߝߘߎ ، ߞߟߎ ، 
ߣߙߏ ، ߛߙߏ ، ߝߢߐ ، ߞߟߐ ، ߡߙߌ، ߤߌߣߊ ، ߣߊߣߐ ، ߕߎߙߊ ، ߞߛߌ ، ߕߟߏ ، ߊ߬ ߣߌ߫ ......
ߊ ߺ ߞߊ߲ߡߊߦߟߍ ߡߝߊߣߍ߲ ߞߎߡߊߘߋ߲߫ ߜߋ߲߬ ߛߓߊ߬ߡߊ ߟߎ߬ :
ߓߙߊߛߊ ، ߝߙߋߞߋ ، ߞߛߌߟߌ ، ߛߓߍߟߌ ، ߥߛߎߟߌ ، ߞߟߏߜߍ ، ߞߙߐߕߐ ،
ߖߌߟߊߝߍ ، ߛߟߐߓߐ ، ߓߙߎߛߊ ، ߣߊߟߏߡߊ ، ߝߢߐߘߊ ، ߣߘߐߘߏ߲ ، ߦߋߟߌߟߊ ، ߊ߬ ߣߌ߫ ......
ߊ ߺ ߞߊ߲ߡߊߦߟߍ ߡߝߊߣߍ߲ ߞߎߡߊߘߋ߲߫ ߜߋ߲߬ ߛߌߦߊߡߊ߲ ߠߎ߬ :
ߛߙߊߡߟߋߞߋ ، ߡߟߋߞߋߝߎߝߎ ، ߞߘߎߞߘߎߟߌ ، ߝߟߎߝߟߍ ، ߓߙߐߟߌߞߍߟߊ ،
ߛߊߥߎߙߦߊ ، ߖߎߓߍߟߌߟߊ ، ߛߓߍߟߌߞߍߟߊ ، ߤߊߞߟߌߡߦߊ ، ߝߢߐߝߙߏߞߏ ، ߕߙߎߕߙߎߟߌߟߊ ،
ߡߛߐߡߛߐߟߌߟߊ ، ߦߟߌߡߊߟߐߟߊ ، ߞߣߐߘߝߐߢߐ ، ߓߟߏߡߦߊߟߌ ، ߡߟߊߡߟߊߟߌ ، ߊ߬ ߣߌ߫ ......
ߊ߫ ߺ ߞߊ߲ߡߊߦߟߍ ߟߊߓߙߊ߬ߣߍ߲ ߞߎߡߊߘߋ߲߫ ߜߋ߲߬ ߞߋ߬ߟߋ߲߬ߡߊ ߟߎ߬ :
ߓߊ߫  ،  ߔߋ߫ ، ߕߌ߫  ، ߖߍ߫  ، ߗߎ߫ ،  ߘߏ߫  ،  ߙߐ߫  ، ߚߊ߫  ، ߛߋ߫ ، ߜߌ߫ ،  ߝߍ߫  ، ߞߎ߫ ،
ߟߏ߫ ، ߡߐ߫ ، ߢߊ߫ ، ߣߋ߫ ، ߤߌ߫ ، ߥߍ߫ ، ߦߎ߫ ، ߕߎ߫ ، ߜߋ߫ ، ߣߊ߫ ، ߞߏ߫ ، ߊ߬ ߣߌ߫ ...........
ߊ߫ ߺ ߞߊ߲ߡߊߦߟߍ ߟߊߓߙߊ߬ߣߍ߲ ߞߎߡߊߘߋ߲߫ ߜߋ߲߬ ߝߌ߬ߟߊ߬ߡߊ :
ߦߏ ߕߊ߲߬ : ߓߟߊ߫ ، ߔߙߌ߫ ، ߕߙߍ߫ ، ߖߙߌ߫ ، ߛߙߋ߫ ، ߞߙߐ߫ ، ߓߌߟߊ߫ ، ߝߘߎ߫ ، ߜߙߋ߫ ، ߗߙߎ߫ ،
ߝߎߚߎ߫ ، ߛߌߟߊ߫ ، ߥߎߟߊ߫ ، ߝߌߣߊ߫ ، ߦߙߐ߫ ، ߡߣߊ߫ ، ߔߏߔߏ߫ ، ߛߎߛߎ߫ ، ߞߏߢߊ߫ ، ߡߙߌ߫ ،
ߥߢߊ߫ ، ߡߛߐ߫ ، ߜߛߋ߫ ، ߤߙߍ߫ ، ߝߎߟߊ߫ ، ߊ߬ ߣߌ߫ .........
ߊ߫ ߺ ߞߊ߲ߡߊߦߟߍ ߟߊߓߙߊ߬ߣߍ߲ ߞߎߡߊߘߋ߲߫ ߜߋ߲߬ ߛߓߊ߬ߡߊ ߘߏ߫ ߟߎ߫ : 
 ߓߙߊߛߊ߫ ، ߝߘߎߡߊ߫ ، ߞߙߋߜߍ߫ ، ߛߎߡߊߜߍ߫ ، ߓߟߏߣߐ߫ ، ߓߙߌߛߊ߫ ، ߔߙߊߕߊ߫ ، ߞߙߐߕߐ߫ ،
ߥߟߏߡߊ߫ ، ߛߓߍߟߌ߫ ، ߞߕߐߡߊ߫ ، ߛߌߟߊߜߍ߫ ، ߔߙߐߕߐ߫ ، ߣߊߟߏߡߊ߫ ، ߝߟߊߡߊ߫ ، ߓߙߎߛߊ߫ ،
ߞߕߏߡߊ߫ ، ߣߘߐߟߌ߫ ، ߛߙߎߓߊ߲߫ ، ߡߟߋߞߋ߫ ، ߡߙߌߟߊ߫ ، ߞߢߐߡߊ߫ ، ߞߣߐߡߊ߫ ، ߊ߬ ߣߌ߫ ........
ߊ߫ ߺ ߞߊ߲ߡߊߦߟߍ ߟߊߓߙߊ߬ߣߍ߲ ߞߎߡߊߘߋ߲߫ ߜߋ߲߬ ߛߌߦߊߡߊ߲ ߘߏ߫ ߟߎ߫ :
ߞߟߍߞߕߍ߫ ، ߞߣߐߘߐߘߌߦߊ߫ ، ߕߙߎߕߙߎߡߊ߫ ، ߕߙߎߕߙߎߟߌ߫ ، ߝߘߎߝߘߎ߫ ، ߝߘߎߝߘߎߟߌ߫ ،
ߥߦߎߥߦߍ߫ ، ߕߙߐߕߙߐ߫ ، ߥߢߊߡߊ߲ߒߕߊ߲߫ ، ߞߙߋߞߙߋ߫ ، ߕߟߏߞߘߐߓߐ߫ ، ߜߟߌߦߊߟߌ߫ ، ߓߟߏߡߊߘߏ߲߫ ،
ߞߟߋߞߟߋ߫ ، ߢߡߊߞߏߖߎߦߊ߫ ، ߕߡߌߣߊ߲ߘߌߦߊ߫ ، ߊ߬ ߣߌ߫ ...............
ߊ߭ ߺ ߞߊ߲ߡߊߖߌ߮ ߡߝߊߣߍ߲ ߞߎߡߊߘߋ߲߫ ߜߋ߲߬ ߞߋߟߋ߲߬ߡߊ ߘߏ߫ ߟߎ߫ :
ߦߏ߫ ߕߊ߲߬ :  ߓߊ߭  ، ߔߋ߭  ، ߕߌ߭  ،  ߖߍ߭   ، ߗߎ߭  ،  ߘߏ߭  ،  ߙߐ߭  ، ߚߊ߭  ، ߛߋ߭  ،  ߜߌ߭  ، ߝߍ߭ ،
ߞߎ߭  ، ߟߏ߭  ، ߡߐ߭  ، ߢߊ߭  ، ߣߋ߭  ، ߤߌ߭  ، ߥߍ߭  ، ߦߎ߭  ، ߝߎ߭ ، ߕߏ߭ ، ߘߎ߭ ، ߊ߬ ߣߌ߫ .........
ߊ߭ ߺ ߞߊ߲ߡߊߖߌ߮ ߡߝߊߣߍ߲ ߞߎߡߊߘߋ߲߫ ߜߋ߲߬ ߝߌ߬ߟߊ߬ߡߊ :  
ߘߎ߭ߘߎ߭ ، ߛߌߜߊ߭ ، ߡߏߟߊ߭ ، ߜߊ߭ߜߊ߭ ، ߞߐ߭ߛߋ߭ ، ߞߋߞߍ߭ ، ߗߋߗߍ߭ ، ߞߐ߱ߣߊ߭ ، ߘߏߙߏ߭ ، ߟߌߡߐ߭ ،
ߢߋߙߋ߭ ، ߥߊߡߍ߭ ، ߣߏߙߏ߭ ، ߖߌߖߊ߭ ، ߣߊߣߐ߭ ، ߛߊߡߍ߭ ، ߟߏߟߏ߭ ، ߊ߬ ߣߌ߫ ........
ߊ߭ ߺ ߞߊ߲ߡߊߖߌ߮ ߡߝߊߣߍ߲ ߞߎߡߊߘߋ߲߫ ߜߋ߲߬ ߛߓߊ߬ߡߊ ߘߏ߫ ߟߎ߫ :
ߦߏ߫ ߕߊ߲߬ :  ߕߊ߬ߡߊߘߌ߭ ، ߣߊ߬ߒߝߍ߭ ، ߗߍ߬ߙߍߝߍ߭ ، ߝߙߍߘߍ߭ ، ߓߎߙߋߡߊ߭ ، ߝߎ߭ߓߊ߬ߟߌ ، ߛߏ߭ߝߎ߬ߘߎ ،
ߛߊ߭ߖߎ߬ߛߎ ، ߓߊ߭ߞߐ߬ߦߐ ، ߓߊ߭ߝߏ߬ߟߊ ، ߛߏ߭ߖߍ߬ߣߍ ، ߝߙߍߘߍ߭ ، ߛߙߊߖߋ߭ ، ߊ߬ ߣߌ߫ .............
ߊ߭ ߺ ߞߊ߲ߡߊߖߌ߮ ߡߝߊߣߍ߲ ߞߎߡߊߘߋ߲߫ ߜߋ߲߬ ߛߌߦߊߡߊ߲ ߠߎ߬ :
ߣߡߊߣߡߊߛߏ߭ ، ߝߌߙߌ߲ߝߌߙߌ߲ߛߏ߭ ، ߜߏ߲ߜߙߏߡߊߛߏ߭ ، ߞߏ߲߬ߘߊ߬ߣߍ߲ߛߏ߭ ߝߊ߬ߓߎߙߋߡߊ߭ ، ߊ߬ ߣߌ߫ ........
ߊ߲ ߺ ߞߊ߲ߡߊߦߟߍ ߡߝߊߣߍ߲ ߞߊ߲ߠߊߘߌߦߊߟߊ߲ߡߊ ߞߎߡߊߘߋ߲߫ ߜߋ߲߬ ߞߋ߬ߟߋ߲߬ߡߊ :
ߦߏ߫ ߕߊ߲߬ :  ߓߊ߲ ، ߔߋ߲ ، ߕߌ߲ ، ߖߍ߲ ، ߗߎ߲ ، ߘߏ߲ ، ߙߐ߲ ، ߚߊ߲ ، ߛߋ߲ ، ߜߌ߲ ، ߝߍ߲ ، ߞߎ߲ ، ߟߏ߲ ، ߡߐ߲ ،
ߢߊ߲ ، ߣߋ߲ ، ߤߌ߲ ، ߥߍ߲ ، ߦߎ߲ ، ߜߏ߲ ، ߛߍ߲ ، ߗߌ߲ ، ߡߋ߲ ، ߙߐ߲ ، ߝߊ߲ ، ߖߍ߲ ، ߢߊ߲ ، ߊ߬ ߣߌ߫ ........
ߊ߲ ߺ ߞߊ߲ߡߊߦߟߍ ߡߝߊߣߍ߲ ߞߊ߲ߠߊߘߌߦߊߟߊ߲ߡߊ ߞߎߡߊߘߋ߲߫ ߜߋ߲߬ ߝߌ߬ߟߊ߬ߡߊ :
ߓߊߟߊ߲ ، ߕߌ߲ߕߊ߲ ، ߛߎ߲ߞߎ߲ ، ߓߏߟߏ߲ ، ߦߋߟߋ߲ ، ߞߐߟߐ߲ ، ߡߌߙߌ߲ ، ߥߊߟߊ߲ ، ߜߋߟߋ߲ ، ߟߊߟߊ߲ ، ߥߍ߲ߖߍ ،
ߥߏ߲ߓߊ߲ ، ߛߌ߲ߡߊ ، ߟߊ߲ߞߎ߲ ، ߞߍߙߍ߲ ، ߛߊ߲ߓߏ߲ ، ߢߊߙߊ߲ ، ߟߌ߲ߓߊ߲ ، ߛߌߟߊ߲ ، ߓߊ߲ߛߊ ، ߊ߬ ߣߌ߫ ........
ߊ߲ ߺ ߞߊ߲ߡߊߦߟߍ ߡߝߊߣߍ߲ ߞߎߡߊߘߋ߲߫ ߜߋ߲߬ ߛߓߊ߬ߡߊ ߟߎ߬ :
ߦߏ߫ ߕߊ߲߬ : ߓߊ߲ߓߊߙߊ߲ ، ߛߊ߲ߞߟߎ ، ߕߌ߲ߝߎߙߊ߲ ، ߜߏ߲ߜߏߘߏ߲ ، ߛߎ߲ߓߎߟߌ ، ߛߎ߲ߞߊߙߏ ، ߡߊ߲ߞߏߙߏ߲ ، 
ߕߊ߲ߝߎߙߊ߲ ، ߓߋߟߋ߲ߠߊ ، ߢߊ߲ߜߏߦߊ ، ߛߌ߲ߣߊߣߌ߲ ، ߞߊ߲ߘߐߖߊ ، ߥߍ߲ߖߍߟߌ ، ߊ߬ ߣߌ߫ ..............
ߊ߲ ߺ ߞߊ߲ߡߊߦߟߍ ߡߝߊߣߍ߲ ߞߎߡߊߘߋ߲߫ ߜߋ߲߬ ߛߌߦߊߡߊ߲ ߘߏ߫ ߟߎ߫ :
ߛߊ߲ߛߊ߲ߞߊ߬ߙߌ߬ߢߊ߲ ، ߤߊ߲ߞߟߌߡߦߊ ، ߛߋ߲ߛߋ߲ߛߋ߰ߟߋ ، ߥߊ߲ߖߊ߬ߟߊ߲߬ߞߊ ، ߣߍ߲ߝߙߍߞߕߍ ، ߛߌ߲ߡߎߣߎ߲ߣߍ߲ ، 
ߟߏ߲ߛߋߓߊߟߌߕߍ߫ ، ߟߏ߲ߞߊߛߌߦߊ ، ߞߊ߲ߡߙߎߝߋ ، ߛߏ߲ߓߊߟߌߟߊ ، ߜߍ߲ߛߍ߲ߞߍߙߍ߲ߧߊ ، ߊ߬ ߣߌ߫ ......
ߊ߲߫ ߺ ߞߊ߲ߡߊߦߟߍ ߟߊߓߙߊ߬ߣߍ߲ ߞߊ߲ߠߊߘߌߦߊߟߊ߲ߡߊ ߞߎߡߊߘߋ߲߫ ߜߋ߲߬ ߞߋ߬ߟߋ߲߬ߡߊ :
ߓߊ߲߫ ، ߔߋ߲߫ ، ߕߌ߲߫ ، ߖߍ߲߫ ، ߗߎ߲߫ ، ߘߏ߲߫ ، ߙߐ߲߫ ، ߚߊ߲߫ ، ߛߋ߲߫ ، ߜߌ߲߫ ، ߝߍ߲߫ ، ߞߎ߲߫ ، ߟߏ߲߫ ، ߡߐ߲߫ ، ߢߊ߲߫ ، ߣߋ߲߫ ،
ߤߍ߲߫ ، ߥߎ߲߫ ، ߦߏ߲߫ ، ߕߐ߲߫ ، ߖߊ߲߫ ، ߝߋ߲߫ ، ߣߏ߲߫ ، ߗߌ߲߫ ، ߟߍ߲߫ ، ߤߎ߲߫ ، ߥߏ߲߫ ، ߡߐ߲߫ ، ߊ߬ ߣߌ߫ .........
ߊ߲߫ ߺ ߞߊ߲ߡߊߦߟߍ ߟߊߓߙߊ߬ߣߍ߲ ߞߊ߲ߠߊߘߌߦߊߟߊ߲ߡߊ ߞߎߡߊߘߋ߲߫ ߜߋ߲߬ ߝߌ߬ߟߊ߬ߡߊ ߘߏ߫ ߟߎ߫ :  
ߓߊߟߊ߲߫ ، ߞߎߟߎ߲߫ ، ߓߋߟߋ߲߫ ، ߕߌߙߌ߲߫ ، ߓߏߟߏ߲߫ ، ߝߎߟߋ߲߫ ، ߗߌߙߏ߲߫ ، ߥߊߟߊ߲߫ ، ߝߏߟߏ߲߫ ، ߢߊߡߊ߲߫ ، ߔߊߟߊ߲߫ ، ߡߐߙߐ߲߫ ،
ߣߊߡߊ߲߫ ، ߤߊߡߌ߲߫ ، ߦߋߙߋ߲߫ ، ߡߌߙߌ߲߫ ، ߛߎߡߊ߲߫ ، ߛߌߡߊ߲߫ ، ߘߎ߲ߘߋ߲߫ ، ߞߏߙߏ߲߫ ، ߟߊߟߊ߲߫ ، ߢߐߙߐ߲߫ ، ߊ߬ ߣߌ߫ ..........
ߊ߲߫ ߺ ߞߊ߲ߡߊߦߟߍ ߟߊߓߙߊ߬ߣߍ߲ ߞߊ߲ߠߊߘߌߦߊߟߊ߲ߡߊ ߞߎߡߊߘߋ߲߫ ߜߋ߲߬ ߛߓߊ߬ߡߊ :
ߓߌߙߌ߲ߕߊ߲߫ ، ߓߊߙߊ߲ߕߏ߲߫ ، ߞߎ߲ߓߊߟߊ߲߫ ، ߕߌߝߎߙߊ߲߫ ، ߛߊ߲ߞߊߙߊ߲߫ ، ߛߌ߲ߡߎߣߎ߲߫ ، ߖߌߝߊ߲ߝߊ߲߫ ، ߜߏ߲ߜߏߘߏ߲߫ ،
ߞߊߙߌߢߊ߲߫ ، ߞߏ߲ߞߏߟߋ߲߫ ، ߜߟߌߡߊ߲߫ ، ߞߍ߲ߞߍߘߍ߲߫ ، ߦߙߌߛߎ߲߫ ، ߥߎߙߋ߲ߛߋ߲߫ ، ߞߟߏߣߍ߲߫ ، ߊ߬ ߣߌ߫ ...........
ߊ߲߫ ߺ ߞߊ߲ߡߊߦߟߍ ߟߊߓߙߊ߬ߣߍ߲ ߞߊ߲ߠߊߘߌߦߊߟߊ߲ߡߊ ߞߎߡߊߘߋ߲߫ ߜߋ߲߬ ߛߌߦߊߡߊ߲ ߘߏ߫ ߟߎ߫ :
ߦߏ߫ ߕߊ߲߬ : ߜߋߟߋ߲ߜߋߟߋ߲߫ ، ߛߎ߲ߞߊߙߏߡߊߞߐߣߐ߲߫ ، ߛߊ߲ߛߊ߲ߞߊߙߌߢߊ߲߫ ، ߞߙߐߢߓߐߟߊ߲߫ ، ߞߊߙߌߢߊ߲ߞߎߡߊ߲߫ ،ߓߟߏߡߊߞߐߣߐ߲߫ ،
           ߤߊ߲ߞߟߌߡߊߘߏ߲߫ ، ߝߌߙߌ߲ߝߌߙߌ߲ߟߋ߲߫ ، ߞߎߡߊߓߎߣߍ߲߫ ، ߛߊ߲ߡߊߓߙߍߟߋ߲߫ ، ߥߏߙߏ߲ߥߏߙߏ߲߫ ، ߔߋ߲ߘߋ߲ߞߋߟߋ߲߫ ،
          ߕߌߙߌ߲ߣߌ߲߫ ، ߖߎߙߊ߲ߞߊ߲ߡߊ߲߫ ، ߞߏߟߌ߲ߞߏߟߌ߲߫ ، ߞߊߙߊ߲ߞߊߙߊ߲߫ ، ߥߢߊߡߊ߲ߕߊ߲߫ ، ߊ߬ ߣߌ߫ ..........
ߊ߲߭ ߺ ߞߊ߲ߡߊߖߌ߮ ߡߝߊߣߍ߲ ߞߊ߲ߠߊߘߌߦߊߟߊ߲ߡߊ ߜߋ߲߬ ߞߋ߬ߟߋ߲߬ߡߊ ߘߏ߫  ߟߎ߫ :
ߦߏ߫ ߕߊ߲߬ : ߓߊ߲߭  ،  ߔߋ߲߭  ،  ߕߌ߲߭  ،  ߖߍ߲߭  ،  ߗߎ߲߭  ،  ߘߏ߲߭  ،  ߙߐ߲߭  ،  ߚߊ߲߭  ،  ߛߋ߲߭  ،  ߜߌ߲߭  ،  ߝߍ߲߭  ،  ߟߎ߲߭  ،
ߡߏ߲߭  ،  ߢߐ߲߭  ،  ߣߊ߲߭  ،  ߤߋ߲߭  ،  ߥߌ߲߭  ،  ߦߍ߲߭  ،  ߜߐ߲߭  ،  ߖߌ߲߭  ،  ߛߊ߲߭  ،  ߕߍ߲߭  ،  ߖߐ߲߭  ߘߎ߲߭  ، ߊ߬ ߣߌ߫ .......
ߊ߲߭ ߺ ߞߊ߲ߡߊߖߌ߮ ߡߝߊߣߍ߲ ߞߊ߲ߠߊߘߌߦߊߟߊ߲ߡߊ ߜߋ߲߬ ߝߌ߬ߟߊ߬ߡߊ ߘߏ߫ ߟߎ߫ :
ߔߎ߲߭ߔߎ߲߭  ،  ߥߊ߲߭ߥߊ߲߭  ،  ߛߎ߭ߜߋ߲߭  ،  ߟߊ߲ߞߎ߲߭  ،  ߘߐ߲߭ߘߐ߲߭  ،  ߟߊߕߎ߲߭  ،  ߕߏ߲߭ߓߊ߭  ،  ߟߊߘߐ߲߭  ،  ߊ߬ ߣߌ߫ ........
ߊ߲߭ ߺ ߞߊ߲ߡߊߖߌ߮ ߡߝߊߣߍ߲ ߞߊ߲ߠߊߘߌߦߊߟߊ߲ߡߊ ߜߋ߲߬ ߛߓߊ߬ߡߊ ߘߏ߫ ߟߎ߫ :
ߜߐ߲߭ߕߌ߬ߙߌ  ،  ߓߎ߬ߙߋߡߊ߲߭  ،  ߞߊ߲߭ߞߊ߬ߢߊ߲  ،  ߞߐ߲߭ߞߏ߬ߡߊ  ،  ߕߏ߲߭ ߺ ߒ ߺ ߞߊ߲߭  ،  ߟߏ ߺ ߏ ߺ ߟߏ߲߭  ،  ߖߐ߲߭ߓߍ߲߬ߘߍ ،
ߖߐ߲߭ߞߐ߲߬ߞߐ߲  ،  ߕߋ߬ߟߋߓߊ߲߭  ،  ߛߏ߲߭ߓߊ߬ߟߌ  ،  ߡߊ߭ߥߏ߲߬ߘߋ߲ ،  ߊ߬ ߣߌ߫ ...........
ߊ߲߭ ߺ ߞߊ߲ߡߊߖߌ߮ ߡߝߊߣߍ߲ ߞߊ߲ߠߊߘߌߦߊߟߊ߲ߡߊ ߜߋ߲߬ ߛߌߦߊߡߊ߲ ߘߏ߫ ߟߎ߫ :
ߢߌߣߊߣߍ߲ߞߏ߲߭  ،  ߕߋ߬ߟߋߓߊ߲߭  ،  ߞߐ߲߭ߞߏ߬ߡߊ  ،  ߡߊ߲߭ߕߎ߬ߙߊ  ،  ߜߐ߲߭ߕߌ߬ߙߌ  ،  ߖߌ߲߭ߝߘߎ߬ߡߊ  ،  ߢߊ߲߭ߢߐ߲߰ߒߘߐ ، ߊ߬ ߣߌ߫ ...
ߊ߲߬ ߺ ߞߊ߲ߡߊߖߌ߮ ߟߊߓߙߊ߬ߣߍ߲ ߞߊ߲ߠߊߘߌߦߊߟߊ߲ߡߊ ߜߋ߲߬ ߞߋ߬ߟߋ߲߬ߡߊ ߘߏ߫ ߟߎ߫ :
ߦߏ߫ ߕߊ߲߬ : ߓߊ߲߬  ،  ߔߋ߲߬ ، ߕߌ߲߬  ،  ߖߍ߲߬  ،  ߗߎ߲߬  ،  ߘߏ߲߬  ،  ߙߐ߲߬  ،  ߚߊ߲߬  ،  ߛߋ߲߬  ،  ߜߌ߲߬  ،  ߝߍ߲߬  ،  ߞߎ߲߬  ،
           ߟߏ߲߬  ،  ߡߐ߲߬  ، ߢߊ߲߬  ، ߣߋ߲߬  ،  ߤߌ߲߬  ،  ߥߍ߲߬  ،  ߦߎ߲߬  ، ߕߏ߲߬  ،  ߜߐ߲߬  ، ߣߍ߲߬  ، ߟߊ߲߬  ،  ߛߐ߲߬ ، ߊ߬ ߣߌ߫ .......
ߊ߲߬ ߺ ߞߊ߲ߡߊߖߌ߮ ߟߊߓߙߊ߬ߣߍ߲ ߞߊ߲ߠߊߘߌߦߊߟߊ߲ߡߊ ߜߋ߲߬ ߝߌ߬ߟߊ߬ߡߊ ߟߎ߬ :
ߦߏ߫ ߕߊ߲߬ :ߓߊ߬ߟߊ߲߬  ،  ߔߊ߬ߟߊ߲߬  ،  ߕߌ߲߬ߓߊ ،  ߖߋ߲߬ߓߋ  ،  ߗߌ߲߬ߘߊ  ،  ߘߍ߲߬ߘߍ  ،  ߙߎ߲߬ߓߊ߲  ،  ߛߏ߲߬ߛߊ߲  ،  ߜߐ߲߬ߘߐ ،  ߝߊ߲߬ߝߊ߲ ،
          ߞߋ߲߬ߘߋ ، ߟߌ߲߬ߓߊ߲ ، ߡߍ߲߬ߘߍ ، ߢߎ߲߬ߢߎ ، ߜߏ߲߬ߞߊ߲ ، ߘߐ߲߬ߣߊ ، ߤߍ߲߬ߖߍ  ،  ߥߊ߲߬ߥߊ߲  ، ߟߊ߲߬ߓߏ߲  ، ߞߎ߲߬ߞߎ߲ ، ߡߌ߲߬ߣߊ ،
           ߛߍ߲߬ߓߊ ، ߜߊ߲߬ߜߊ߲  ، ߘߏ߲߬ߘߏ߲ ، ߡߐ߲߬ߛߐ߲ ، ߝߌ߲߬ߡߊ߲ ، ߢߍ߲߬ߡߊ߲ ، ߜߐ߲߬ߗߍ ،  ߥߍ߲߬ߛߍ߲ ، ߊ߬ ߣߌ߫ ........
ߊ߲߬ ߺ ߞߊ߲ߡߊߖߌ߮ ߟߊߓߙߊ߬ߣߍ߲ ߞߊ߲ߠߊߘߌߦߊߟߊ߲ߡߊ ߜߋ߲߬ ߛߓߊ߬ߡߊ ߘߏ߫ ߟߎ߫ :
ߦߏ߫ ߕߊ߲߬ : ߓߊ߲߬ߘߊ߲߬ߓߊ  ،  ߛߊ߲߬ߛߊ߲߬ߓߊ  ،  ߕߊ߲߬ߕߊ߲߬ߓߊ  ،  ߜߊ߲߬ߜߊ߲߬ߓߊ  ،  ߛߋ߲߬ߘߏ߲߬ߢߐ߲߮  ،  ߖߌ߲߬ߞߐ߲߬ߠߌ߲  ،  ߝߌ߲߬ߝߊ߲߬ߟߊ߲ ، ߞߎ߲߬ߕߊ߲߬ߧߊ ،
            ߞߏ߲߬ߘߊ߲߬ߣߍ߲ ، ߘߊ߲߬ߞߐߛߌ ، ߟߊ߲߬ߓߏ߲߬ߓߊ ، ߥߐ߲߬ߛߙߐ ، ߥߊ߲߬ߥߊ߲߬ߓߊ ، ߘߏ߲߬ߛߏ߬ߓߊ ، ߞߌ߲߬ߘߊ߬ߟߋ߲ ، ߞߌ߲߬ߘߊ߬ߓߊ ، ߛߐ߲߬ߞߎߣߊ ،
           ߛߊ߲߬ߞߎ߲߬ߓߍ߲ ، ߛߊ߲߬ߞߎ߲߬ߢߐ߲߮ ، ߝߊ߲߬ߝߘߊ ، ߘߐ߲߬ߞߟߌ ، ߟߊ߲߬ߛߙߊ ، ߛߎ߲߬ߜߟߊ ، ߛߎ߲߬ߕߟߋ ، ߊ߬ ߣߌ߫ .........
ߊ߲߬ ߺ ߞߊ߲ߡߊߖߌ߮ ߟߊߓߙߊ߬ߣߍ߲ ߞߊ߲ߠߊߘߌߦߊߟߊ߲ߡߊ ߜߋ߲߬ ߛߌߦߊߡߊ߲ ߘߏ߫ ߟߎ߫ :
ߟߊ߲߬ߓߏ߲߬ߟߊ߲ߓߏ߲ ، ߞߊ߲߬ߞߊ߬ߙߌ߬ߡߊ߬ߟߊ ، ߝߌ߲߬ߞߌ߲߬ߝߊ߲ߞߊ߲ ، ߥߏ߲߬ߕߙߋ߬ߟߋ߲ ، ߓߊ߲߬ߘߊ߲ߞߐ߬ߡߍ ، ߞߎ߲߬ߠߋߞߎ߬ߟߋ ، ߝߎ߬ߙߎ߲߬ߞߎ߬ߟߌ߬ߟߊ ،
ߕߊߟߏ߲ߕߊ߬ߟߏ߲߬ߓߊ ، ߛߌ߲߬ߕߙߏ߬ߞߏ ، ߝߌ߬ߟߊ߲߬ߞߊ߬ߝߏ߬ߦߊ ، ߞߎ߲߬ߘߌ߬ߡߌ߲߬ߕߐ ، ߕߐ߲߬ߞߘߎ߬ߡߊ ، ߕߊ߲߬ߞߊ߬ߟߌ߬ߟߊ ، ߖߌ߲߬ߞߐ߲߬ߠߌ߲߬ߠߊ ،
ߕߎ߲߬ߞߎ߬ߙߎ߲߬ߠߌ߲ ، ߢߊ߲߬ߞߊ߲߬ߢߊ߲ߞߊ߲ ، ߖߌ߲߬ߕߊ߲߬ߖߌߙߊ߲ ، ߘߎ߲߬ߣߎ߲߬ߞߊ߬ߙߊ߲߬ߕߊ߲ ، ߞߊ߬ߙߊ߲ߞߊ߲߬ߕߊ߲ ، ߢߡߊߢߐ߲߬ߞߐߟߌ߲߬ ، ߊ߬ ߣߌ߫ ...................
ߏ߬ ߘߐ߫ ߸ ߊ߲ ߥߟߊ߬ߘߊ ߏ߬ ߟߊ߫ ߟߐ߬ ߟߊ߫ ߦߋ߲߬ ߕߋ߲߬ ߞߊ߬ ߕߊ߲߬ߡߌ߲߫ ߛߊ߬ߡߊ߲߬ߣߍ߲ ߠߎ߬ ߝߣߊ߫ ߝߍ߬ ، ߦߏ߫ ߕߊ߲߬ : 
ߊ߮      ߊ߯     ߊ߱     ߊ߰    ߺ    ߊ߲߮     ߊ߲߯     ߊ߲߱     ߊ߲߰ .
ߊ߮ ߺ ߞߊ߲ߡߊߦߟߍ ߡߝߊߣߍ߲߫ ߛߊ߬ߡߊ߲߬ߣߍ߲ .
ߊ߯ ߺ ߞߊ߲ߡߊߦߟߍ ߟߊߓߙߊ߬ߣߍ߲߫ ߛߊ߬ߡߊ߲߬ߣߍ߲ .
ߊ߱ ߺ ߞߊ߲ߡߊߖߌ߮ ߡߝߊߣߍ߲߫ ߛߊ߬ߡߊ߲߬ߣߍ߲ .
ߊ߰ ߺ ߞߊ߲ߡߊߖߌ߮ ߟߊߓߙߊ߬ߣߍ߲߫ ߛߊ߬ߡߊ߲߬ߣߍ߲ .
ߊ߲߮ ߺ ߞߊ߲ߡߊߦߟߍ ߡߝߊߣߍ߲߫ ߛߊ߬ߡߊ߲߬ߣߍ߲ ߞߊ߲ߠߊߘߌߦߊߟߊ߲ߡߊ .
ߊ߲߯ ߺ ߞߊ߲ߡߊߦߟߍ ߟߊߓߙߊ߬ߣߍ߲߫ ߛߊ߬ߡߊ߲߬ߣߍ߲ ߞߊ߲ߠߊߘߌߦߊߟߊ߲ߡߊ .
ߊ߲߱ ߺ ߞߊ߲ߡߊߖߌ߮ ߡߝߊߣߍ߲߫ ߛߊ߬ߡߊ߲߬ߣߍ߲ ߞߊ߲ߠߊߘߌߦߊߟߊ߲ߡߊ .
ߊ߲߰ ߺ ߞߊ߲ߡߊߖߌ߮ ߟߊߓߙߊ߬ߣߍ߲߫ ߛߊ߬ߡߊ߲߬ߣߍ߲ ߞߊ߲ߠߊߘߌߦߊߟߊ߲ߡߊ .
ߏ߬ ߟߎ߫ ߞߋߟߋ߲߬ߞߋߟߋ߲߬ߠߊ ߝߊߙߊ߲ߝߊ߯ߛߌ ߟߊߘߛߍߣߍ߲ ߝߟߍ߫ :
ߊ߮ ߺ ߞߊ߲ߡߊߦߟߍ ߡߝߊߣߍ߲߫ ߛߊ߬ߡߊ߲߬ߣߍ߲ ߞߎߡߊߘߋ߲߫ ߜߋ߲߬ ߞߋߟߋ߲߬ߡߊ ߘߏ߫ ߟߎ߫ ߝߟߍ߫ :
ߓߊ߮ ،  ߔߋ߮   ،  ߕߌ߮  ،  ߖߍ߮  ،  ߗߎ߮  ،  ߘߏ߮  ،  ߙߐ߮  ،  ߚߊ߮  ،  ߛߋ߮  ،  ߜߌ߮  ،  ߝߍ߮  ،  ߞߎ߮  ،  ߟߏ߮ ،
ߡߐ߮  ،  ߢߊ߮  ،  ߣߋ߮  ، ߤߌ߮  ،  ߥߍ߮  ،  ߦߎ߮  ،  ߕߐ߮  ،  ߝߊ߮  ،  ߣߋ߮  ،  ߖߌ߮  ، ߡߍ߮  ،  ߢߎ߮  ،  ߥߏ߮ ،
ߞߐ߮  ،  ߗߍ߮  ،  ߣߍ߮  ،  ߝߎ߮  ،  ߔߐ߮  ، ߙߋ߮  ، ߓߏ߮  ، ߊ߬ ߣߌ߫ ...........
ߊ߮ ߺ ߞߊ߲ߡߊߦߟߍ ߡߝߊߣߍ߲߫ ߛߊ߬ߡߊ߲߬ߣߍ߲ ߞߎߡߊߘߋ߲߫ ߜߋ߲߬ ߝߌ߬ߟߊ߬ߡߊ ߘߏ߫ ߟߎ߫ :
ߓߐߓߊ߮  ،  ߛߌߓߊ߮  ،  ߥߊߓߊ߮  ، ߛߏ߲ߓߊ߮  ،  ߔߊߕߍ߮  ، ߞߏߕߌ߮  ،  ߜߊߜߊ߮  ،  ߘߏߘߊ߮  ،  ߢߊߢߊ߮  ،  ߞߐߡߐ߮ ،
ߢߍߡߐ߮  ، ߓߊߘߏ߮  ،  ߤߊߞߍ߮  ، ߣߊߣߊ߮  ، ߗߍߡߐ߮ ،  ߡߊ߬ߣߐ߮  ،  ߛߊ߬ߢߐ߮  ،  ߝߌ߬ߝߊ߮  ،  ߛߍߛߍ߮ ، ߟߐߓߐ߮ ،
ߘߎ߬ߣߐ߮  ،  ߛߊ߬ߕߌ߮  ،  ߓߊߘߍ߮  ،  ߓߊߡߐ߮  ،  ߣߐߣߐ߮  ،  ߣߊߣߐ߮  ،  ߝߌߣߊ߮  ، ߊ߬ ߣߌ߫ ..........
ߊ߮ ߺ ߞߊ߲ߡߊߦߟߍ ߡߝߊߣߍ߲߫ ߛߊ߬ߡߊ߲߬ߣߍ߲ ߞߎߡߊߘߋ߲߫ ߜߋ߲߬ ߛߓߊ߬ߡߊ :
ߦߏ߫ ߕߊ߲߬ : ߛߟߊߕߌ߮  ،  ߛߙߍߞߍ߮  ،  ߓߟߏߣߐ߮  ،  ߞߙߌߞߍ߮  ،  ߛߓߊߢߐ߮  ،  ߞߘߐߕߏ߮  ،  ߓߙߎߘߍ߮ ،
ߝߙߊߕߌ߮  ،  ߖߎߟߊ߬ߦߊ߮  ،  ߝߘߎߡߊ߮  ،  ߟߊߟߌߟߊ߮  ،  ߓߟߏߣߐ߮  ،  ߛߎߓߊߦߊ߮  ، ߛߊߓߎߖߎ߮ ، ߗߋߗߍ߮ ،
ߜߛߍߛߍ߮  ، ߡߙߊ߬ߓߊ߮  ،  ߞߟߊߕߌ߮  ، ߝߟߌ߬ߓߊ߮  ،  ߦߌ߬ߘߊ߬ߓߊ߮  ،   ߓߐߟߌߓߊ߮  ،  ߟߐ߬ߟߌ߬ߟߊ߮  ، ߊ߬ ߣߌ߫ .......
ߊ߮ ߺ ߞߊ߲ߡߊߦߟߍ ߡߝߊߣߍ߲߫ ߛߊ߬ߡߊ߲߬ߣߍ߲ ߞߎߡߊߘߋ߲߫ ߜߋ߲߬ ߛߌߦߊߡߊ߲ ߘߏ߫ ߟߎ߫ :
ߢߡߊߞߏߖߎ߮  ،  ߝߟߊߞߘߊߓߊ߮   ،  ߣߊߟߏߡߊߓߊ߮  ،  ߦߌߟߊ߲ߦߌߟߊ߲ߕߐ߮  ،  ߖߟߎ߬ߡߊ߬ߣߍ߲߬ߕߌ߮  ،  ߖߟߎ߬ߡߊ߬ߣߍ߲߬ߕߐ߮  ،
ߓߟߏߡߊߖߎ߮  ،  ߞߣߐߘߐߖߎ߮  ،  ߞߎߡߟߊߓߊ߮  ،  ߞߏߟߊ߲ߒߞߘߐߢߐ߯ߦߊ߮  ،  ߛߌߘߊ߬ߛߟߏ߬ߦߊ߮  ،  ߖߎ߬ߟߦߊ߬ߓߊ߮  ،
ߥߛߎߟߊ߲ߘߊ߮ ، ߖߊ߲߬ߓߊ߬ߘߊ߮  ،   ߘߏߝߙߍߕߍߘߊ߮ ، ߕߊߟߏ߲ߕߊߟߏ߲ߓߊ߮ ، ߓߏ߬ߟߏ߲߬ߘߊ߬ߓߊ߮ ، ߊ߬ ߣߌ߫ ..........
ߊ߯ ߺ ߞߊ߲ߡߊߦߟߍ ߟߊߓߙߊ߬ߣߍ߲߫ ߛߊ߬ߡߊ߲߬ߣߍ߲ ߞߎߡߊߘߋ߲߫ ߜߋ߲߬ ߞߋߟߋ߲߬ߡߊ ߘߏ߫ ߟߎ߫ :
ߦߏ߫ ߕߊ߲߬ :  ߓߊ߯  ،  ߔߋ߯  ،  ߕߌ߯  ،  ߖߍ߯  ،  ߗߎ߯  ،  ߘߏ߯  ،  ߙߐ߯  ،  ߚߊ߯  ،  ߛߋ߯  ،  ߜߌ߯  ،  ߝߍ߯  ،  ߟߎ߯  ، ߡߏ߯ ،
            ߢߐ߯  ،  ߣߊ߯  ،  ߤߋ߯   ،  ߥߌ߯  ،  ߦߍ߯  ،  ߕߎ߯  ،  ߥߏ߯   ،  ߓߐ߯  ،  ߖߊ߯  ،  ߢߋ߯  ،  ߗߌ߯  ،  ߙߍ߯  ،  ߜߎ߯  ،
            ߝߏ߯  ،  ߢߐ߯  ، ߊ߬ ߣߌ߫ ........
ߊ߯ ߺ ߞߊ߲ߡߊߦߟߍ ߟߊߓߙߊ߬ߣߍ߲߫ ߛߊ߬ߡߊ߲߬ߣߍ߲ ߜߋ߲߬ ߝߌ߬ߟߊ߬ߡߊ ߘߏ߫ ߟߎ߫ :
ߓߊ߯ߙߊ  ،  ߕߊ߯ߡߊ  ،  ߖߌ߯ߕߐ  ،  ߥߊ߯ߘߍ  ،  ߢߊ߯ߡߊ  ،  ߕߍ߯ߟߍ߲  ،  ߟߋ߯ߟߋ߯  ،  ߛߎ߯ߦߊ  ،  ߣߊ߯ߣߊ  ،  ߝߐ߯ߦߊ  ،
ߝߎ߯ߟߊ  ،  ߓߊ߯ߡߊ  ،  ߜߍ߯ߦߊ  ،  ߟߍ߯ߟߍ߯  ،  ߞߐ߯ߦߊ  ،  ߜߐ߯ߙߐ  ،  ߞߏ߯ߡߊ߫  ،  ߟߏ߯ߟߏ߯  ،  ߕߏ߯ߘߊ ، ߕߏ߯ߕߏ߯ ،
ߢߏ߯ߙߏ  ،  ߛߏ߯ߙߏ  ،  ߘߏ߯ߘߏ߮  ،  ߒߛߐ߯ ، ߊ߬ ߣߌ߫ .........
ߊ߯ ߺ ߞߊ߲ߡߊߦߟߍ ߟߊߓߙߊ߬ߣߍ߲߫ ߛߊ߬ߡߊ߲߬ߣߍ߲ ߜߋ߲߬ ߛߓߊ߬ߡߊ ߘߏ߫ ߟߎ߫ :
ߓߊ߯ߙߟߊ  ،  ߕߊ߯ߡߟߊ  ،  ߖߌ߯ߕߐߦߊ  ،  ߥߊ߯ߘߍߓߊ  ،  ߢߊ߯ߡߞߊ  ،  ߟߋ߯ߟߋ߯ߟߌ  ،  ߛߎ߯ߟߌߟߊ  ،  ߣߊ߯ߣߊ߯ߟߋ߲ ،
ߝߐ߯ߟߌߟߊ  ،  ߟߍ߯ߟߍ߯ߟߌ  ،  ߞߐ߯ߓߦߊ  ،  ߟߏ߯ߟߏ߯ߟߌ  ،  ߕߏ߯ߘߊߓߊ߮  ،  ߕߏ߯ߕߏ߯ߟߌ  ،  ߛߏ߯ߙߏߟߌ  ،
ߟߌ߯ߟߌߟߊ  ،  ߓߊ߯ߡߦߊ  ،  ߕߊ߯ߡߊߘߋ߲  ،  ߓߊ߯ߙߘߊ  ،  ߖߎ߯ߖߎ߯ߟߌ  ،  ߛߍ߯ߛߍ߯ߟߌ ،  ߊ߬ ߣߌ߫ ........
ߊ߯ ߺ ߞߊ߲ߡߊߦߟߍ ߟߊߓߙߊ߬ߣߍ߲߫ ߛߊ߬ߡߊ߲߬ߣߍ߲ ߜߋ߲߬ ߛߌߦߊߡߊ߲ ߘߏ߫ ߟߎ߫ :
ߓߊ߯ߙߟߊߓߊ߮  ،  ߞߐ߯ߓߊ߯ߦߊߟߌ  ،  ߕߊ߯ߡߊߘߋ߲ߧߊ  ،  ߖߎ߯ߖߎ߯ߟߌߟߊ  ،  ߕߏ߯ߕߏ߯ߟߌߟߊ  ،  ߛߏ߯ߙߏߟߌߟߊ  ، 
ߞߣߐߘߐߖߎ߯ߦߊ  ،  ߟߍ߯ߟߍ߯ߟߌߟߊ  ،  ߓߊ߯ߙߊߘߋ߲ߧߊ  ،  ߝߐ߯ߟߌߟߊߓߊ߮  ،  ߟߋ߯ߟߋ߯ߟߌߟߊ ،  ߊ߬ ߣߌ߫ .......
ߊ߱ ߺ ߞߊ߲ߡߊߖߌ߮ ߡߝߊߣߍ߲߫ ߛߊ߬ߡߊ߲߬ߣߍ߲ ߞߎߡߊߘߋ߲߫ ߜߋ߲߬ ߞߋ߬ߟߋ߲߬ߡߊ ߘߏ߫ ߟߎ߫ :
ߦߏ߫ ߕߊ߲߬ : ߓߊ߱  ،  ߔߋ߱  ،  ߕߌ߱  ،  ߖߍ߱  ،  ߗߎ߱  ،  ߘߏ߱  ،  ߙߐ߱  ،  ߚߊ߱  ،  ߛߋ߱  ،  ߜߌ߱  ،  ߝߍ߱  ،  ߞߎ߱  ،
          ߟߏ߱  ،  ߡߐ߱  ،  ߝߊ߱  ،  ߢߋ߱  ،  ߗߍ߱  ،  ߝߎ߱  ،  ߣߏ߱  ،  ߜߐ߱  ،  ߢߐ߱  ،  ߡߍ߱  ،  ߖߌ߱  ،  ߘߎ߱ ،
         ߢߊ߱  ،  ߥߏ߱  ،  ߖߋ߱  ،  ߣߍ߱  ،  ߊ߬ ߣߌ߫ .........
ߊ߱ ߺ ߞߊ߲ߡߊߖߌ߮ ߡߝߊߣߍ߲߫ ߛߊ߲߬ߡߊ߲߬ߣߍ߲ ߜߋ߲߬ ߝߌ߬ߟߊ߬ߡߊ ߘߏ߫ ߟߎ߫ :
ߟߊߛߏ߱  ،  ߟߊߣߐ߱  ،  ߡߊߣߐ߱  ،  ߟߌߡߐ߱  ،  ߣߊߣߐ߱  ،  ߞߊ߱ߟߊ߭  ،  ߞߐ߭ߛߋ߱  ،  ߓߊ߭ߞߐ߱  ،  ߛߌߜߊ߱  ، 
ߟߊߢߊ߱  ،  ߡߊߢߊ߱  ،  ߢߊߢߊ߱  ،  ߖߌߖߊ߱  ،  ߘߎ߭ߘߎ߱  ،  ߢߏߙߏ߱  ، ߊ߬ ߣߌ߫ ........
ߊ߱ ߺ ߞߊ߲ߡߊߖߌ߮ ߡߝߊߣߍ߲߫ ߛߊ߬ߡߊ߲߬ߣߍ߲ ߜߋ߲߬ ߛߓߊ߬ߡߊ ߘߏ߫ ߟߎ߫ :
ߓߊ߱ߝߏ߬ߟߊ  ،  ߡߊ߱ߥߏ߲߬ߘߋ߲  ،  ߕߊ߬ߡߊߘߌ߱  ،  ߝߎ߱ߓߊ߬ߟߌ  ،  ߛߎ߱ߕߊ߬ߣߊ  ،  ߝߙߍߘߍ߱  ، ߞߊߞߊ߬ߢߊ߲ ،
ߞߐ߱ߡߎ߬ߙߎ ، ߥߎߙߋ߲ߝߊ߱  ، ߞߐ߱ߘߎ߬ߘߎ߬ ، ߞߐ߱ߘߏ߬ߙߎ ، ߝߎ߱ߓߊ߬ߟߌ ، ߊ߬ ߣߌ߫ .....................
ߊ߱ ߺ ߞߊ߲ߡߊߖߌ߮ ߡߝߊߣߍ߲߲߫ ߛߊ߬ߡߊ߲߬ߣߍ߲ ߜߋ߲߬ ߛߌߦߊߡߊ߲ ߘߏ߫ ߟߎ߫ :    
ߦߏ߫ ߕߊ߲߬ : ߞߐ߱ߡߙߎ߬ߣߍ߲ ، ߞߐ߱ߞߌ߬ߛߊ߬ߣߍ߲ ، ߛߊ߱ߡߟߎ߬ߞߎ ، ߓߊ߱ߛߐ߬ߘߐ߲߬ߣߍ߲ ، ߝߌߙߌ߲ߝߌߙߌ߲ߛߏ߱ ، ߊ߬ ߣߌ߫ .....
ߊ߰ ߺ ߞߊ߲ߡߊߖߌ߮ ߟߊߓߙߊ߬ߣߍ߲߫ ߛߊ߬ߡߊ߲߬ߣߍ߲ ߞ. ߜߋ߲߬ ߞߋ߬ߟߋ߲߬ߡߊ ߘߏ߫ ߟߎ߫ :
ߦߏ߫ ߕߊ߲߬ : ߓߊ߰ ، ߔߋ߰ ، ߕߌ߰ ، ߖߍ߰ ، ߗߎ߰ ، ߘߏ߰ ، ߙߐ߰ ، ߚߊ߰ ، ߛߋ߰ ، ߜߌ߰ ، ߝߍ߰ ، ߞߎ߰ ، ߟߏ߰ ، ߡߐ߰ ،
ߢߊ߰ ، ߣߋ߰ ، ߤߌ߰ ، ߥߍ߰ ، ߦߎ߰ ، ߣߏ߰ ، ߕߐ߰ ، ߝߊ߰ ، ߖߋ߰ ، ߤߌ߰ ، ߗߍ߰ ، ߥߎ߰ ، ߜߏ߰ ، ߝߐ߰ ، ߊ߬ ߣߌ߫ ......
ߊ߰ ߺ ߞߊ߲ߡߊߖߌ߮ ߟߊߓߙߊ߬ߣߍ߲߫ ߛߊ߬ߡߊ߲߬ߣߍ߲ ߞ. ߜߋ߲߬ ߝߌ߬ߟߊ߬ߡߊ ߘߏ߫ ߟߎ߫ :
ߓߊ߰ߙߊ߲ ، ߜߊ߰ߙߊ ، ߡߊ߰ߙߊ ، ߝߊ߰ߡߊ ، ߜߐ߰ߦߐ ، ߢߊ߰ߢߊ߮ ، ߡߊ߰ߣߐ ، ߕߍ߰ߡߊ ، ߟߊߕߍ߰ ، ߡߊߕߍ߰ ، ߘߐߕߍ߰ ،
ߛߌ߰ߝߋ߲ ، ߓߎ߰ߟߌ ، ߘߏ߰ߣߌ߲ ، ߞߐ߰ߡߊ ، ߛߍ߰ߣߍ߲ ، ߣߏ߰ߡߊ ، ߕߋ߰ߙߊ߲ ، ߟߐ߰ߟߌ ، ߡߊߓߎ߰ ، ߟߊߘߏ߰ ، ߊ߬ ߣߌ߫ .....
ߊ߰ ߺ ߞߊ߲ߡߊߖߌ߮ ߟߊߓߙߊ߬ߣߍ߲߫ ߛߊ߬ߡߊ߲߬ߣߍ߲ ߞ. ߜߋ߲߬ ߛߓߊ߬ߡߊ ߘߏ߫ ߟߎ߫ ߝߟߍ߫ :
ߝߊ߰ߟߌ߬ߟߊ ، ߝߊ߰ߓߊ߰ߕߐ ، ߣߊ߰ߓߊ߰ߕߐ ، ߕߍ߰ߡߊ߬ߛߌ ، ߢߊ߰ߟߌ߬ߟߊ ، ߣߐ߰ߓߊߟߌ ، ߓߊ߰ߒߡߊ ، ߖߌ߰ߟߌ߬ߟߊ ، ߕߐ߰ߕߐ߬ߣߍ߲ ،
ߥߊ߰ߣߍ߬ߓߊ ، ߓߏ߰ߛߌ߬ߟߌ ، ߕߍ߰ߒ߬ߡߊ ، ߖߌ߰ߡߊ߬ߝߊ ، ߝߏ߰ߟߌ߬ߟߊ ، ߞߏ߰ߙߌ߬ߡߊ ، ߢߊ߰ߓߊ߬ߕߐ ، ߛߌ߰ߞߊ߬ߝߐ ، ߊ߬ ߣߌ߫ ....
ߊ߰ ߺ ߞߊ߲ߡߊߖߌ߮ ߟߊߓߙߊ߬ߣߍ߲߫ ߛߊ߬ߡߊ߲߬ߣߍ߲ ߞ. ߜߋ߲߬ ߛߌߦߊߡߊ߲ ߠߎ߬ :
ߦߏ߫ ߕߊ߲߬ : ߕߐ߰ߡߊ߬ߛߙߋ߬ߟߌ ، ߕߍ߰ߡߊ߬ߛߟߌ߬ߟߊ ، ߢߊ߰ߘߐ߬ߘߌ߬ߦߊ߬ߟߊ ، ߖߌ߰ߡߝߊ߬ߓߊߟߌߦߊ ، ߖߌ߰ߕߍ߬ߓߊ߰ߕߐ ، ߣߌ߰ߡߞߊ߬ߘߊ߲߬ߠߌ߲ ،
ߜߊ߰ߙߊ߬ߥߟߌ ، ߕߎ߰ߘߐ߬ߝߊ߰ߟߊ ، ߓߏ߰ߛߟߌ߬ߟߊ ، ߓߎ߰ߓߎ߰ߟߌ߬ߟߊ ، ߡߐ߰ߟߊ߬ߡߊ߬ߟߏ߬ߦߊ߬ߟߊ ، ߡߐ߰ߝߍ߬ߡߐ߰ߦߊ ، ߡߐ߰ߟߊ߲߬ߒߜߏ ،
ߓߊ߲߬ߓߊ߰ߦߊ ، ߓߊ߲߬ߓߊ߰ߕߐ߬ߦߊ ، ߣߍ߰ߣߍ߰ߟߌ߬ߟߊ ، ߛߌ߰ߡߊ߬ߤߍߣߍ߲ ، ߛߌ߰ߓߊ߰ߕߐ ، ߕߐ߰ߕߐ߬ߣߍ߲߬ߜߍ ، ߊ߬ ߣߌ߫ .......
ߊ߲߮ ߺ ߞߊ߲ߡߊߦߟߍ ߡߝߊߣߍ߲߫ ߛߊ߬ߡߊ߲߬ߣߍ߲ ߞߊ߲ߠߊߘߌߦߊߟߊ߲ߡߊ ߞ. ߜߋ߲߬ ߞߋߟߋ߲߬ߡߊ ߘߏ߫ ߟߎ߫ :
ߓߊ߲߮  ،  ߔߋ߲߮  ،  ߕߌ߲߮  ، ߖߍ߲߮  ،  ߗߎ߲߮   ،  ߘߏ߲߮  ،  ߙߐ߲߮  ،  ߚߊ߲߮  ،  ߛߋ߲߮  ،  ߜߌ߲߮  ،  ߞߍ߲߮  ،  ߟߎ߲߮  ،  ߡߏ߲߮  ، 
ߢߐ߲߮ ،  ߣߊ߲߮  ،  ߤߋ߲߮ ، ߥߌ߲߮  ،  ߦߐ߲߮  ،  ߡߊ߲߮  ،  ߖߋ߲߮  ،  ߜߌ߲߮  ،  ߡߍ߲߮  ،  ߢߎ߲߮  ،  ߤߐ߲߮ ،  ߟߎ߲߮  ،  ߊ߬ ߣߌ߫ ...
ߊ߲߮ ߺ ߞߊ߲ߡߊߦߟߍ ߡߝߊߣߍ߲߫ ߛߊ߬ߡߊ߲߬ߣߍ߲ ߞߊ߲ߠߊߘߌߦߊߟߊ߲ߡߊ ߞ. ߜߋ߲߬ ߝߌ߬ߟߊ߬ߡߊ ߘߏ߫ ߟߎ߫ : 
ߞߊ߲ߞߊ߲߮ ، ߝߎ߲ߞߐ߲߮ ، ߖߌ߲ߖߊ߲߮ ، ߥߊ߲ߥߊ߲߮ ، ߕߊ߲߬ߕߊ߲߮ ، ߖߊ߲߬ߖߏ߲߮ ، ߞߐ߲߬ߞߐ߲߮ ، ߝߊ߲߬ߝߊ߲߮ ، ߘߊ߲߬ߘߊ߲߮ ، ߜߊ߲߬ߜߊ߲߮ ، ߕߐ߲߬ߕߐ߲߮ ،
ߟߊ߲߬ߓߏ߲߮ ، ߣߊ߲߬ߞߊ߲߮ ، ߛߊ߲߬ߛߊ߲߮ ، ߘߏ߲߬ߘߏ߲߮ ، ߡߊ߲߬ߕߏ߲߮ ، ߢߊ߲߬ߞߊ߲߮ ، ߝߏ߲߬ߝߏ߲߮ ، ߜߍ߲߬ߜߍ߲߮ ، ߞߍ߲߬ߞߍ߲߮ ، ߊ߬ ߣߌ߫ .......
ߊ߲߮ ߺ ߞߊ߲ߡߊߦߟߍ ߡߝߊߣߍ߲߫ ߛߊ߬ߡߊ߲߬ߣߍ߲ ߞߊ߲ߠߊߘߌߦߊߟߊ߲ߡߊ ߞ. ߜߋ߲߬ ߛߌߦߊߡߊ߲ ߘߏ߫ ߟߎ߫ :
ߛߓߍ߬ߘߏ߲߮ ، ߡߣߐ߬ߓߏ߲߮ ، ߞߘߐߘߏ߲߮ ، ߛߌ߲ߡߎߣߎ߲߮ ، ߞߊ߬ߡߊ߲߬ߞߎ߲߮ ، ߕߋ߬ߟߋ߲߬ߓߊ߲߮ ، ߞߡߐ߬ߣߍ߲߮ ، ߝߕߌ߬ߣߊ߲߮ ، ߊ߬ ߣߌ߫ .....
ߊ߲߯ ߺ ߞߊ߲ߡߊߦߟߍ ߟߊߓߙߊ߬ߣߍ߲߫ ߛߊ߬ߡߊ߲߬ߣߍ߲ ߞߊ߲ߠߊߘߌߦߊߟߊ߲ߡߊ ߞ . ߜߋ߲߬ ߞߋ߬ߟߋ߲߬ߡߊ ߘߏ߫ ߟߎ߫ :
ߓߊ߲߯  ،  ߔߋ߲߯  ، ߕߌ߲߯  ، ߖߍ߲߯  ، ߗߎ߲߯  ، ߘߏ߲߯  ، ߙߐ߲߯  ، ߚߊ߲߯ ، ߛߋ߲߯ ، ߜߌ߲߯ ، ߝߍ߲߯ ، ߞߎ߲߯ ، ߟߏ߲߯ ، ߡߐ߲߯ ، ߢߊ߲߯ ، ߣߋ߲߯ ، ߤߌ߲߯ ،
ߥߌ߲߯ ، ߦߋ߲߯ ، ߕߐ߲߯ ، ߜߊ߲߯ ، ߗߋ߲߯ ، ߥߌ߲߯ ، ߡߍ߲߯ ، ߣߎ߲߯ ، ߙߏ߲߯ ، ߝߐ߲߯ ، ߞߊ߲߯ ، ߖߋ߲߯ ، ߕߌ߲߯ ، ߓߍ߲߯ ، ߔߎ߲߯ ، ߢߏ߲߯ ، ߛߐ߲߯ ، ߊ߬ ߣߌ߫ .....
ߊ߲߯ ߺ ߞߊ߲ߡߊߦߟߍ ߟߊߓߙߊ߬ߣߍ߲߫ ߛߊ߬ߡߊ߲߬ߣߍ߲ ߞߊ߲ߠߊߘߌߦߊߟߊ߲ߡߊ ߞ. ߜߋ߲߬ ߝߌ߬ߟߊ߬ߡߊ ߟߎ߬ :
ߓߊ߲߯ߘߊ ، ߕߊ߲߯ߓߊ ، ߛߍ߲߯ߓߊ ، ߖߌ߲߯ߕߊ߲ ، ߗߍ߲߯ߡߊ ، ߖߎ߲߯ߖߎ߲߫ ، ߥߏ߲߯ߓߊ߲ ، ߞߐ߲߯ߞߐ ، ߥߍ߲߯ߖߍ ، ߤߌ߲߯ߓߊ߲ ، ߝߏ߲߯ߞߐ ، ߟߍ߲߯ߓߍ߲ ،
ߜߍ߲߯ߜߍ߲ ، ߗߌ߲߯ߣߌ߲ ، ߛߍ߲߯ߣߌ߲ ، ߖߏ߲߯ߠߌ߲ ، ߞߐ߲߯ߠߌ߲ ، ߕߌ߲߯ߕߌ߲ ، ߛߏ߲߯ߓߊ߲ ، ߥߊ߲߯ߓߊ ، ߟߊߣߍ߲߯ ، ߡߊߣߍ߲߯ ، ߊ߬ ߣߌ߫ .........
ߒߓߊߘߋ߲ ߠߎ߬ ߸ ߊߟߎ߫ ߦߴߊ߬ ߟߐ߲߫ ߞߏ߫ ߞߊ߲ߡߊߛߙߋ ߣߌ߲߬ ߜߋ߲߭ ߠߎ߬ ߡߊ߲ߛߌߦߊ߫ ߒ ߕߍߣߊ߬ ߞߎߡߊ߫ ߊ߬ ߜߋ߲߬ ߛߌߦߊߡߊ߲ ߡߊ߬ ߸ 
ߏ߬ ߘߐ߫ ߊ߲ ߧߴߏ߬ ߟߊߟߐ߬ ߦߋ߲߬ ߕߋ߲߬ .
ߊ߲߱ ߺ ߞߊ߲ߡߊߖߌ߮ ߡߝߊߣߍ߲߫ ߛߊ߬ߡߊ߲߬ߣߍ߲ ߞߊ߲ߠߊߘߌߦߊߟߊ߲ߡߊ ߞ. ߜߋ߲߬ ߞߋ߬ߟߋ߲߬ߡߊ ߘߏ߫ ߟߎ߫ :
ߓߊ߲߱ ، ߛߋ߲߱ ، ߝߌ߲߱ ، ߕߍ߲߱ ، ߖߐ߲߱ ، ߞߐ߲߱ ، ߡߌ߲߱ ، ߘߐ߲߱ ، ߢߍ߲߱ ، ߞߏ߲߱ ، ߓߍ߲߱ ، ߢߐ߲߱ ، ߔߏ߲߱ ، ߜߍ߲߱ ، ߛߐ߲߱ ، ߘߎ߲߱ ، ߝߎ߲߱ ، 
ߕߐ߲߱ ، ߜߐ߲߱ ، ߖߌ߲߱ ، ߗߐ߲߱ ، ߣߍ߲߱ ، ߛߍ߲߱ ، ߘߐ߲߱ ، ߢߊ߲߱ ، ߊ߬ ߣߌ߫ ..........
ߊ߲߱ ߺ ߞߊ߲ߡߊߖߌ߮ ߡߝߊߣߍ߲߫ ߛߊ߬ߡߊ߲߬ߣߍ߲ ߞߊ߲ߠߊߘߌߦߊߟߊ߲ߡߊ ߞ. ߜߋ߲߬ ߛߌߦߊߡߊ߲ ߘߏ߫ ߟߎ߫ :
ߟߊߘߐ߲߱ ، ߟߊߘߍ߲߱ ، ߢߌߣߊߣߍ߲ߞߏ߲߱ ، ߖߐ߲߱ߞߐ߲߬ߞߐ߲ ، ߘߐߘߏ߲߱ ، ߟߊߘߐ߲߱ ، ߛߏ߲߱ߓߊ߬ߟߌ ، ߊ߬ ߣߌ߫ .......
ߊߟߎ߬ ߦߴߊ߬ ߟߐ߲߫ ߞߏ߫ ߞߊ߲ߡߊߛߙߋ ߣߌ߲߬ ߝߣߊ߫ ߡߊ߲߫ ߛߌߦߊ߫ ߞߎߡߊߘߋ߲߫ ߜߋ߲߭ ߂ ߣߌ߫ ߜߋ߲߬ ߛߌߦߊߡߊ߲ ߠߎ߬ ߟߊ߫ ߝߋߎ߫ ߸ ߊ߲ ߢߴߊ߬ ߟߊߘߎ߲߫ ߠߊ߫ ߦߊ߲߬ ߕߋ߲߬ .
ߊ߲߰ ߺ ߞߊ߲ߡߊߖߌ߮ ߟߊߓߙߊ߬ߣߍ߲߫ ߛߊ߬ߡߊ߬ߣߍ߲ ߞߊ߲ߠߊߘߌߦߊߟߊ߲ߡߊ ߞ. ߜߋ߲߬ ߞߋ߬ߟߋ߲߬ߡߊ ߘߏ߫ ߟߎ߫ :
ߓߊ߲߰ ، ߕߍ߲߰ ، ߢߍ߲߬ ، ߖߌ߲߰ ، ߞߏ߲߰ ، ߝߐ߲߰ ، ߜߋ߲߰ ، ߡߎ߲߰ ، ߕߋ߲߰ ، ߣߍ߲߰ ، ߘߎ߲߰ ، ߤߐ߲߰ ، ߓߐ߲߰ ، ߝߌ߲߰ ، ߕߏ߲߰ ، ߥߊ߲߰ ، ߙߋ߲߰ ، 
ߡߍ߲߰ ، ߕߎ߲߰ ، ߛߍ߲߰ ، ߗߍ߲߰ ، ߢߊ߲߰ ، ߜߐ߲߰ ، ߔߏ߲߰ ، ߞߐ߲߰ ، ߟߊ߲߰ ، ߤߍ߲߰ ، ߦߎ߲߰ ، ߖߍ߲߰ ، ߞߍ߲߬ ، ߊ߬ ߣߌ߫ .......
ߊ߲߰ ߺ ߞߊ߲ߡߊߖߌ߮ ߟߊߓߙߊ߬ߣߍ߲߫ ߛߊ߬ߡߊ߲߬ߣߍ߲ ߞߊ߲ߠߊߘߌߦߊߟߊ߲ߡߊ ߞ. ߜߋ߲߬ ߝߌ߬ߟߊ߬ߡߊ ߘߏ߫ ߟߎ߫ :
ߡߊߘߏ߲߰ ، ߟߊߘߏ߲߰ ، ߟߊߓߐ߲߰ ، ߓߊ߲߰ߓߊ߮ ، ߜߊ߲߰ߜߊ߲ ، ߞߎ߲߰ߕߐ ، ߘߏ߲߰ߘߊ ، ߘߊ߲߰ߘߊ߲ ، ߢߊ߲߰ߞߊ߲ ، ߥߊ߲߰ߥߊ߲ ، ߞߊ߲߰ߞߊ߲ ، ߛߍ߲߰ߛߍ߲ ، ߕߌ߲߰ߕߐ ،
ߟߊ߲߰ߓߏ߲ ، ߢߍ߲߰ߡߊ߲ ، ߡߊ߲߰ߘߌ ، ߡߊ߲߰ߜߏ ، ߗߋ߲߰ߢߊ ، ߝߌ߲߰ߡߊ߲ ، ߟߊߕߎ߲߰ ، ߘߐߘߏ߲߰ ، ߜߍ߲߰ߜߍ߲ ، ߖߌ߲߰ߞߐ߲ ، ߓߋ߲߰ߓߋ ، ߊ߬ ߣߌ߫ ......
ߊ߲߰ ߺ ߞߊ߲ߡߊߖߌ߮ ߟߊߓߙߊ߬ߣߍ߲߫ ߛߊ߬ߡߊ߲߬ߣߍ߲ ߞߊ߲ߠߊߘߌߦߊߟߊ߲ߡߊ ߞ. ߜߋ߲߬ ߛߌߦߊߡߊ߲ ߘߏ߫ ߟߎ߫ :
ߓߊ߲߰ߓߊ߰ߦߊ ، ߡߊ߲߰ߕߊ߰ߦߊ ، ߘߐ߲߰ߠߊ߬ߓߊ ، ߢߊ߲߰ߞߊ߲߬ߠߌ߲ ، ߛߊ߲߰ߛߊ߲߬ߓߊ ، ߢߍ߲߰ߡߊ߲߬ߓߊ ، ߘߏ߲߰ߘߟߊ߬ߟߌ ، ߓߊ߲߰ߓߊ߰ߕߐ߬ߦߊ ، ߢߊ߲߰ߞߊ߲߬ߓߊ߰ߕߐ ، ߟߊ߲߰ߓߏ߲߬ߟߊ߲ߓߏ߲ ،
ߞߐ߲߰ߞߐ߲߰ߡߊ߬ߟߌ ، ߘߊ߲߰ߓߊ߰ߕߐ ، ߟߊ߲߰ߦߙߎ߬ߕߐ ، ߢߐ߲߰ߒߘߐ ، ߝߊ߲߰ߡߙߎ ، ߟߊ߲߰ߝߏ߲߬ߓߊ߰ߕߐ ، ߞߎ߲߰ߒߘߐ߬ߕߋ߬ߟߌ ، ߥߊ߲߰ߥߊ߲߬ߠߌ߲ ، ߊ߬ ߣߌ߫ ..........
ߒߓߊߘߋ߲ ߠߎ߬ ߸ ߊ߲ ߧߋ߫ ߞߊ߲ߡߊߛߙߋ ߥߟߊ߬ߘߊ ߟߊߘߎ߲߫ ߠߊ߫ ߦߊ߲߬ ߕߋ߲߬ ߞߊ߬ ߘߏ߯ߣߍ߲߫ ߢߊ߫ ߦߌ߬ߘߊ߫ ߖߊ߬ߕߋ߬ߟߌ ߝߣߊ߫ ߘߐ߫ .
ߒߞߏ ߖߊ߬ߕߋ߬ߟߌ
 ߒߓߊߘߋ߲ ߠߎ߬ ߸ ߌ ߞߏߡߌ߲߬ ߡߐ߰ߦߊ ߕߍ߫ ߛߋ߫ ߥߊ߫ ߟߊ߫ ߖߊ߬ߕߋ߬ߓߐ ߞߐ߫ ߢߊ߫ ߛߌ߫ ߡߊ߬ ، ߏ߬ ߟߋ߬ ߞߏߛߐ߲߬ ߊ߲ ߕߍ߫ ߛߋ߫ ߞߝߊ߬ߣߍ߲ ߢߌ߲߬ ߠߊߘߎ߲߫ ߠߊ߫ ߢߊ߫ ߛߌ߫ ߡߊ߬ ߝߴߊ߲ ߧߋ߫ ߘߏ߯ߣߍ߲߫ ߢߊ߫ ߦߌ߬ߘߴߏ߬ ߘߐ߫ ߊߟߎ߫ ߦߋ߫ ، ߓߟߏߡߊ߬ ߸ ߌߞߏߡߌ߲߬ ߖߊ߬ߕߋ߬ߓߐ ߏ߬ ߕߍ߫ ߛߋ߫ ߥߊ߫ ߟߊ߫ ߖߊ߬ߕߋ߬ߘߋ߲ ߠߎ߬ ߞߐ߫ ߸ ߊ߲ ߘߌ߫ ߛߐ߰ ߏ߬ ߟߎ߫ ߦߌ߬ߘߊ ߡߊ߬ ߝߟߐ߫ .


ߒߞߏ ߖߊ߬ߕߋ߬ߘߋ߲ ߠߎ߬ ߝߟߍ߫ : ߀  ߁  ߂  ߃  ߄  ߅  ߆  ߇  ߈  ߉ .
ߒ߬ߓߊ߬ ߢߌ߲߬ ߠߎ߫ ߘߋ߬ ߓߊߓߋ߭ ߦߋ߫ ߞߊ߬ߙߊ߲߬ߘߋ߲ ߓߍ߯ ߞߊ߲߬ ߛߋ߲ߛߋߘߋ߲ ߘߌ߫ ߸ ߓߊߏ߬ ߣߌ߫ ߞߊ߬ߙߊ߲߬ߘߋ߲ ߓߊ߲߫ ߘߊ߫ ߢߌ߲߬ ߠߎ߬ ߟߐ߲߫ ߠߴߊ߬ ߢߊ ߖߍ߬ߘߍߖߍ߬ߘߍ ߡߊ߬ ߸ ߞߣߐ߬ߝߟߌ߫ ߛߌ߫ ߕߴߊ߬ ߛߐ߬ߘߐ߲߬ ߘߊ߲ߠߌ߲ ߣߌ߫ ߦߙߍߞߍߟߌ ߟߎ߬ ߛߌ߫ ߘߐ߫ ߏ߬ ߞߐ߫ ، ߘߊ߲ߠߌ߲ ߏ߬ ߘߏ߲߬ ߦߋ߫ ߛߎ߯ ߝߌ߬ߟߊ߫ ߟߋ߬ ߘߌ߫ ߒߞߏ ߘߐ߫ ߸ ߘߊ߲ߠߌ߲ߜߍ ߣߌ߫ ߘߊ߲ߠߌ߲߫ ߘߏ߲߬ߖߟߎ߬ߡߊ . 
߁߭ ߺ ߘߊ߲ߠߌ߲ߜߍ : ߀  ߁  ߂  ߃  ߄  ߅  ߆  ߇  ߈  ߉ ،  ߁߀ ، ߁߁ ، ߁߂ ، ߁߃ ، ߁߄ ، ߁߅ ، ߁߆ ، ߁߇ ، ߁߈ ، ߁߉ ، ߂߀ ، ߃߀ ، ߄߀ ، ߅߀ ، ߆߀ ، ߇߀ ، ߈߀ ، ߉߀ ، ߁߀߀ ، ߁߀߀߀ ، ߁߀߀߀߀ ، ߂߀߀߀߀ ، ߃߀߀߀߀ ، ߄߀߀߀߀ ، ߉߉߉߉߉ . ߊ߬ ߣߌ߫ ....
ߘߊ߲ߠߌ߲߫ ߘߏ߲߬ߖߟߎ߬ߡߊ : ߁߭  ߂߲  ߃߲  ߄߲  ߅߲  ߆߲  ߇߲   ߈߲   ߉߲  ،  ߁߀߲  ،  ߁߁߲  ،  ߁߂߲  ،  ߁߃߲  ،  ߁߄߲  ،  ߁߅߲  ،  ߁߆߲  ،  ߁߇߲  ،  ߁߈߲  ،  ߁߉߲  ، ߂߀߲  ߃߀߲  ߄߀߲  ،  ߅߀߲  ،  ߆߀߲  ،  ߇߀߲  ،  ߈߀߲  ،  ߉߀߲  ،  ߁߀߀߲  ،  ߁߀߀߀߲  ،  ߁߀߀߀߀߲  ،  ߂߀߀߀߀߲  ،  ߃߀߀߀߀߲  ، ߄߀߀߀߀߲  ،  ߉߉߉߉߉߲ . ߊ߬ ߣߌ߫ ........
ߒߞߏ ߘߐ߫ ߸ ߦߙߍߞߍߟߌ ߦߋ߫ ߛߎ߯ߦߊ߫ ߣߊ߯ߣߌ߲߫ ( ߄ ) ߠߋ߬ ߘߌ߫ ߕߊ߲߬ߘߐ :
ߟߊ߬ߘߍ߬ߟߌ : ߏ߬ ߕߐ߰ߡߊ߬ߛߙߋ ߟߋ߬ ߣߌ߲߬ ( + ) .
ߖߊ߯ߛߟߌ ߥߟߊ߫ ߓߐߒߘߐߟߌ ߤߊߡߊ߲ߕߍ߫ ߘߏߓߐߒߠߊ : ߏ߬ ߕߐ߰ߡߊ߬ߛߙߋ ߟߋ߬ߣߌ߲߬ ( ߺ ) .
ߛߌ߰ߘߌ߬ߦߊ߬ߡߊ ߥߟߊ߫ ߛߌ߰ߢߐ߲߰ߘߐ : ߏ߬ ߕߐ߰ߡߊ߬ߛߙߋ ߟߋ߬ ߣߌ߲߬ ( × ) .
ߕߟߊߟߌ : ߏ߬ ߕߐ߰ߡߊ߬ߛߙߋ ߟߋ߬ ߣߌ߲߬ ( ÷ ) .
ߒ߬ߞߊ߬ ߸ ߦߋ߫ : ߢߌ߲߬ ߠߋ߬ ߦߋ߫ ߡߊ߬ߛߙߋ ߟߎ߬ ߘߝߊ߫ ߟߊ߫ ߟߏ߯ߟߎ߫ ߟߊ߫ ߸ ߓߊߏ߬ ߢߊ߬ ߕߍ߬ ߛߋ߫ ߞߍ߫ ߟߴߊ߬ ߞߐ߫ ߝߋߎ߫ .
ߏ߬ ߕߐ߰ߡߊ߬ߛߙߋ ߟߋ߬ ߕߋ߲߬ ( = ) .
ߡߌ߬ߛߊ߬ߟߌ߬ ߘߐ߫ ߣߴߌ ߞߵߊ߬ ߝߐ߫ ߛߌߛߍ߲߬ ߞߏ߫ ( ߃ + ߃ = ߆ ) ߸ ߌ ߘߏ߲߬ ߕߍ߫ ߆ߝߐ߫ ߝߋߎ߫ ߣߴߌ ߡߴߊ߬ߟߋ ߝߟߐ߫ ߝߐ߫ .
ߊ߬ ߘߏ߲߬ ߦߋ߫ ߝߐ߫ ߟߴߊ߬ ߞߍߢߊ ߢߌ߲߬ ߠߋ߬ ߡߊ߬ ߞߏ߫ ߖߊ߬ߕߋ߬ߟߌ ߢߊߡߌߟߏߡߊ ߸ ߒ߬ߞߊ߬ ߣߌ߫ ߖߊ߬ߕߋߘߋ߲ ߠߎ߫ ߛߌ߰ߘߊ߫ ߢߐ߲߮ ߞߎ߲߬ߘߐ߬ ߛߊ߫ ߸ ߏ߬ ߟߋ߬ ߕߐ߯ ߞߏ߫ ߗߜߊߡߊ ߸ ߊ߲ ߓߍߣߊ߬ ߛߴߏ߬ ߡߌ߬ߛߊ߬ߟߌ ߘߏ߫ ߟߎ߫ ߡߊ߬ ߛߌߛߍ߲߬ ߣߌ߫ ߊߟߊ߫ ߛߐ߲߬ ߘߊ߫ .
߁߭ ߺ ߟߊ߬ߘߍ߬ߟߌ : ߏ߬ ߦߋ߫ ߦߙߍߞߍߟߌ߫ ߟߋ߬ ߘߌ߫ ߸ ߡߍ߲ ߦߋ߫ ߦߙߌߞߊ ߘߏ߫ ߟߊ߫ ߟߊ߫ ߦߙߌߞߊ߫ ߜߘߍ߫ ߞߊ߲߬ ߸ ߊ߬ ߘߌ߫ ߝߴߊ߬ ߡߊ߬ ߝߣߊ߫ ߞߏ߫ ߟߊ߲ߒߞߊ߲ߠߌ߲ ߥߟߊ߫ ߟߞߊ߬ߝߏ߬ߟߌ ، ߦߏ߫ ߕߊ߲߬ : 
	  

߂߲ ߺ ߖߊ߯ߛߟߌ ߥߟߊ߫ ߘߏߓߐߒߠߊߟߌ :ߏ߬ ߦߋ߫ ߦߙߍߞߍߟߌ߫ ߟߋ߬ ߘߌ߫ ߸ ߡߍ߲ ߦߋ߫ ߦߙߌߞߊ ߘߏ߫ ߓߐ߫ ߟߊ߫ ߦߙߌߞߊ߫ ߜߘߍ߫ ߘߐ߫ ߸ ߒ߬ߞߊ߬ ߌ ߓߊ߯ ߞߴߏ߬ ߞߍ߫ ߟߊ߫ ، ߌ ߦߋ߫ ߦߙߌߞߊ߫ ߘߐ߯ߡߊߣߍ߲ ߠߋ߬ ߓߐ߫ ߟߊ߫ ߦߙߌߞߓߊ ، ߦߏ߫ ߕߊ߲߬ :
߃ ߺ ߅ = ߂ ،  ߆ ߺ ߈ = ߂ ، ߈ ߺ ߁߀ = ߂ .
߁߂ ߺ ߂߂ = ߁߀ ، ߂߄ ߺ ߂߆ = ߀߂ .
߃߲ ߺ ߛߌ߰ߘߌ߬ߦߊ߬ߡߊ ߥߟߊ߫ ߛߌ߰ߢߐ߲߰ߒߘߐ : ߏ߬ ߦߋ߫ ߦߙߍߞߟߌ߫ ߟߋ߬ ߘߌ߫ ߸ ߡߍ߲ ߦߋ߫ ߦߙߌߞߊ ߘߏ߫ ߛߌ߰ ߟߊ߫ ߦߙߌߞߊ߫ ߜߘߍ߫ ߟߊ߫ ، ߦߏ߫ ߕߊ߲߬ : 
߁ × ߂ = ߂ ، ߂ × ߂ = ߄ ، ߂ × ߃ = ߆ ، ߃ × ߂ = ߆ .
߄ × ߂ = ߈ ، ߅ × ߃ ߁߅ ، ߆ × ߁߂ ، ߇ × ߁߄ ، ߈ × ߁߆ .
߉ × ߂ = ߁߈ ، ߁߀ × ߂ = ߂߀ .
߄߲ ߺ ߕߟߊߟߌ ߥߟߊ߫ ߘߐ߬ߕߟߊ߬ߟߌ : ߏ߬ ߦߋ߫ ߦߙߌߞߊ ߘߏ߫ ߕߟߊ ߟߋ߬ ߘߌ߫  ߦߙߌߞߊ߫ ߜߘߍ߫ ߕߍ߫ ߸ ߏ߬ ߡߌ߬ߛߊ߬ߟߌ߬ ߘߊ߲ߘߐ߫ ߝߟߍ߫ :
߄ ÷ ߂ = ߂ ، ߈ ÷ ߂ = ߄ ، ߁߀ ÷ ߂ = ߅ ، ߁߂ ÷ ߆ = ߂ .
߃߀ ÷ ߂ = ߁߅ ، ߄߀ ÷ ߄ = ߁߀ ، ߅߀ ÷ ߅ = ߁߀ .
ߒ߬ߓߊߘߋ߲ ߠߎ߬ ߸ ߊ߲ ߧߋ߫ ߟߊ߬ߞߐ߰ߟߌ ߞߝߊ߬ߣߍ߲߬ߝߜߍ ߣߌ߲߬ ߠߊߘߎ߲߫ ߞߵߊ߬ ߓߍ߲߬ ߥߊ߯ߕߌ ߣߴߊ߬ ߘߐ߬ߞߏ ߡߊ߬ ، ߣߌ߫ ߊߟߊ߫ ߛߐ߲߬ ߘߊ߫ ߊ߲ ߓߍߣߊ߬ ߢߌ߲߬ ߓߟߏߟߊߕߎ߲߰ ߞߊ߲ߜߍ ߟߋ߬ ߟߊ߫ ߸ ߊߟߊ߫ ߏ߬ ߞߍ߫ ߊ߲ ߞߍ߲ߘߍ߫ ߢߣߊ߫ ߸ ߊߟߴߊ߬ ߘߍ߫ ߕߋ߲߬ .
ߖߊ߲߬ߛߊ߬ߟߌ :
(( ߞߙߊ߬ߡߐ߰ ߓߘߍ߬ߦߊ ߛߙߊߕߌ ߘߏ߫ ߟߎ߫ )) 
߁߭ߺ ߌ ߞߊߣߊ߬ ߝߋ߲߫ ߝߐ߫ ߞߊ߬ߙߊ߲߬ߘߋ߲ ߦߋ߫ ߸ ߌߟߋ ߖߍ߬ߘߍ ߕߍ߫ ߡߍ߲ ߞߍ߫ ߟߊ߫ .
߂߲ߺ ߌ ߦߋ߫ ߡߐ߱ ߟߎ߬ ߞߊ߬ߙߊ߲߬ߠߊ߫ ߡߍ߲ ߠߊ߫ ߸ ߌ ߦߴߏ߬ ߟߐ߲߫ ߊ߬ ߢߊ ߓߘߍ ߡߊ߬ .
߃߲ߺ ߞߊ߬ߙߊ߲߬ߡߐ߰ߦߊ ߣߌ߫ ߞߊ߬ߙߊ߲߬ߘߋ߲ ߠߎ߬ ߓߍ߯ ߦߋ߫ ߘߌߦߊ߫ ߌ ߦߋ߫ ߢߊ߫ ߞߋߟߋ߲߫ ߡߊ߬ . 
߄߲ߺ ߌ ߦߴߌ ߕߋߟߋ߲߫ ߞߊ߬ߙߊ߲߬ߘߋ߲ ߠߎ߬ ߕߍ߫ ߸ ߊ߬ ߜߋ߲ߜߋ߲ ߛߊߞߍߟߌ ߕߎ߬ߡߊ .
߅߲ߺ ߌ ߦߋ߫ ߞߊ߬ߙߊ߲߬ߘߋ߲ ߠߎ߬ ߟߊ߫ ߣߊ߬ߝߊ ߤߊߡߌ߲ ߛߵߌ ߟߊ߫ ߸ ߌ ߖߍ߬ߘߍ ߕߊ ߘߌ߫ .
߆߲ߺ ߌ ߦߋ߫ ߛߋ߲ߛߋ߲ߘߋ߲ ߘߟߊߝߐߟߌ ߣߌ߫ ߛߓߍߟߌ ߟߊߛߌߦߊߦߊ߫ ߞߏߛߓߍ߫ .
߇߲ߺ ߌ ߞߊ߬ߙߊ߲ ߕߎ߬ߡߊ ߣߌ߫ ߢߍߥߟߊ ߡߊߕߊ߲߬ߞߴߊ߬ ߢߊ߫ ߓߘߍ ߡߊ߬ .
߈߲ߺ ߌ ߦߋ߫ ߞߊ߬ߙߊ߲ ߣߌ߫ ߛߓߍߟߌ ߞߍ߫ ߢߊ߫ ߢߌߡߊ߫ ߡߊ߬ ߸ ߛߊ߫ ߞߊ߬ߙߊ߲߬ߘߋ߲ ߠߎ߬ ߣߌ ߘߌ߫ ߟߊ߫ ߞߊ߬ߙߊ߲ ߞߊ߲߬ .
߉߲ߺ ߌ ߞߊ߫ ߞߊ߬ߙߊ߲߬ߘߋ߲ ߕߙߊ߫ ߸ ߌ ߘߏ߲߬ ߞߴߊ߬ ߞߍ߫ ߌ ߡߊ߬ߢߊ߰ߟߌ߬ ߡߐ߮ ߘߌ߫ .
߁߀߲ߺ ߣߴߌ ߞߵߊ߬ ߦߋ߫ ߥߟߊ߬ߘߊ߬ ߞߘߐ ߡߊ߫ ߝߊ߰ߡߎ߲߬ ߸ ߌ ߦߴߌ ߞߐߛߊ߬ߦߌ߲߬ ߏ߬ ߡߊ߬ .
߁߁߲ߺ ߌ ߦߋ߫ ߛߴߊ߬ߟߎ߫ ߡߙߊ߬ ߟߊ߫ ، ߌ ߞߊߣߊ߬ ߛߐ߲߬ ߝߋߎ߫ ߞߊ߬ ߞߊ߬ߙߊ߲ ߞߍ߫ ߸ ߞߊ߬ ߘߏ߫ ߕߏ߫ ߕߏߟߏ߲ ߠߊ߫ .
߁߂߲ߺ ߣߴߌ ߢߌ߬ߣߌ߲߬ߞߊ߬ ߘߊ߫ ߝߋ߲߫ ߡߊ߬  ߌ ߡߊ߫ ߡߍ߲ ߟߐ߲߫߸ ߌ ߦߴߊ߬ ߟߐ߬ ߌ ߘߐߞߐ߬ߣߐ߲߬ߠߊ߫ ߥߊ߯ߕߌ߫ ߟߊ߫ ߸ ߌ ߘߴߊ߬ ߖߋ߬ߓߌ ߟߐ߲߫ ߞߵߊ߬ ߓߍ߲߬ ߡߍ߲ ߡߊ߬ . 
߁߃߲ߺ  ߌ ߦߴߌ ߡߊߕߊ߲߬ߞߊ߫ ߛߐ߲߬ ߞߏߙߏ߲ ߓߍ߯ ߡߊ߬ ߸ ߡߍ߲ ߘߴߌߟߋ ߣߌ߫ ߞߊ߬ߙߊ߲ ߜߏߦߊ߫ ߡߐ߱ ߟߎ߬ ߦߋ߫ . 
              ߡߊ߬ߡߊ߬ߘߌ߫ ߂߲ ߕߊ߬ߘߏ߬ߣߍ߲ ߓߙߋߕߋ߫ ߓߟߏ߫ .
ߛߏ߬ߙߌ߬ ߣߌ߫ ߛߌߙߋ߫ ߛߋ߬ߙߌߝߎ߬ ߟߎ߬ ߘߋ߲ߞߍ߫ .
ߓߙߋߕߋߟߊ߫ ߺ ߞߊ߲ߛߊߘߐߞߊ ( ߛߌ߯ߙߌߣߌ߲߫ ߡߊ߬ߙߊ ߘߐ߫ )
ߕߊ߲߬ߘߏ ߊߟߊ߫ ߦߋ߫ ߖߊ߯ߓߊ ߟߎ߫ ߡߊ߰ߙߌ ߟߋ߬ .
( ߕ.ߖ.) ߞߋߟߊ ߡߊ߬ .
ߊߟߡߊ߫ ߘߌ߬ߢߍ߬ ߞߍ߫ ߞߊ߲ߕߍ߫ ߛߟߐߡߌ߲ ߡߊ߬ .
