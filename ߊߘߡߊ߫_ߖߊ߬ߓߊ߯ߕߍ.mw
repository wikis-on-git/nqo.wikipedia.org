'''ߊߘߡߊ߫ ߖߕߊ߬ߕߍ''' (߁߁߲\߂\߁߉߇߀) ߦߋ߫ ߞߘߏߥߊߙߌߞߊ ߟߋ߬ ߘߌ߫ ߡߍ߲ ߡߏߦߌ߫ ߘߊ߫ ([[ߊߓߌߖߊ߲߬]]߸ ߊߕߋߞߎߓߋ߫)߸ [[ߞߘߏߥߊߙߌ߫]]. ߊ߬ ߞߵߊ߬ ߟߊ߫ ߞߊ߬ߙߊ߲ ߞߎ߲߬ߝߟߐ ߟߎ߫ ߞߍ߫ ߞߘߏߥߊߙߌ߫ ߟߋ߬߸ ߞߊ߬ ߣߊ߬ ߕߴߊ߬ ߟߊ߫ ߞߊ߬ߙߊ߲ ߣߐ߬ߝߍ߬ߜߍ߲߫ ߠߊ߫ ߕߎ߲ߞߊ߲ ߠߊ߫. ߊ߬ ߞߊ߬ ߓߟߏߡߞߊ ߞߊ߬ߙߊ߲ ߞߍ߫ ߘߊ߲ߘߊߟߌ ߟߋ߬ ߞߊ߲߬ [[ߞߊ߬ߙߌ߬ߕߎ߲ߡ ߖߊ߯ߓߘߊ]] ߟߊ߫. ߊ߬ ߞߊ߬ [[ߞߏ߲߬ߓߏ߬ߦߊ ߖߐ߲ߓߐ߲]] ߠߋ߬ ߛߐ߬ߘߐ߲߫ ߘߊߞߎ߲ ߏ߬ ߟߎ߫ ߘߐ߫. 
== ߘߋߣߍ߲ߦߊ ߣߌ߫ ߞߊ߬ߙߊ߲ ==

ߊߘߊߡߊ߫ ߖߓߊ߬ߕߍ ߞߊ߬ ߞߊ߬ߙߊ߲ ߘߊߡߌ߬ߣߊ߬ ߘߎ߰ߡߊ߬ ߞߊߙߊ߲ (ߞߊ߬ ߞߎ߬ߙߊ߬ߣߊ ߘߙߎ߬ߛߌ߫) ߠߋ߬ ߡߊ߬ ߊߓߌߖߊ߲߬ ߞߊ߬ߦߌ߯ ߊ߬ ߘߋߣߍ߲ߕߐ ߛߊ߲߭ ߛߊ߬ߓߊ ߖߊ߬ߕߋ߬ ߞߘߐ߫. ߊ߬ ߣߊ߬ ߘߊ߫ ߘߏ߲߬ ߡߊ߲ߘߙߊߛߊ ߟߴߏ߬ ߞߐ߫ (߁߉߈߁-߁߉߈߃) ߠߊ߫ ߊߓߌߖߊ߲߬߸ ߞߊ߬ ߛߊ߲߬ ߛߓߊ߬ ߜߘߍ߫ ߞߴߏ߬ ߝߣߊ߫ ߘߊߞߘߐ߫. ߊ߬ ߣߊ߬ ߘߊ߫ ߕߏ߫ ߥߊ߫ ߟߊ߫ [[ߓߎ߬ߥߊ߰ߞߍ߫]] [[ߘߊ߯ߙߎ߫ ߤߊ߬ߘߌߛ]] ߟߊ߫ ߦߋ߲߬ ߁߉߈߃ ߣߌ߫ ߁߉߈߇ ߟߎ߫ ߕߍ߫. 

ߊ߬ ߣߊ߬ ߘߊ߫ ߥߊ߫ [[ߛߎ߬ߘߊ߲߫]] ߁߉߈߇ ߟߊ߫߸ ߒ߬ߓߊ߬ ߊߘߊߡߊ߫ ߖߓߊ߬ߕߍ ߞߵߊ߬ ߟߊ߫ ߞߊ߬ߙߊ߲ ߛߌߟߊ ߦߟߍ߬ߡߊ߲߫ ߦߋ߲߬ ߠߋ߬ ߞߵߊ߬ ߓߐ߫ ߘߌ߯ߣߊ ߞߊ߬ߙߊ߲ ߘߊߞߘߐ߫ ߞߵߊ߬ ߞߍ߫ [[ߟߐ߲ߞߏ|ߟߐ߲ߞߏ߫]] ߞߊߙߊ߲ ߘߌ߫. ߊ߬ ߞߊ߬ ߞߊ߬ߙߊ߲ ߞߍ߫ ߞߊ߬ߙߊ߲߬ߘߊ (Lycée) ߝߘߊ߬ߝߌ߲߬ߠߊ ߖߘߍ߬ߞߟߏ߬ߓߊ߰ߦߊ ߕߊ߲ߓߊ߲ «africa Islamic center» ߟߋ߬ ߟߊ߫ ߛߎ߬ߘߊ߲߫ ߦߋ߲߬ ߁߉߈߇ ߣߌ߫ ߁߉߉߁ ߕߍ߫߸ ߤߊ߲߯ ߞߊ߬ ߣߊ߬ [[ߖߊ߯ߓߘߊ߫|ߖߊ߯ߓߘߊ]] ߟߊߛߐ߬ߘߐ߲߬. 

ߊ߬ ߞߵߊ߬ ߓߟߏߡߊߞߊ߬ [[ߛߎ߲ߞߎ߲ ߟߐ߲ߞߏ]] ߣߌ߫ [[ߣߌߡߊߞߊߙߊ߲]] ߣߌ߫ [[ߘߐ߬ߞߏ߬ߦߊ|ߘߐ߬ߞߏ]] ߣߌ߫ [[ߖߎ߲߯ߛߊ|ߖߎ߲ߛߊ]] ߟߎ߬ ߞߊ߲ߡߊ߬. ߊ߬ ߞߵߊ߬ ߟߊ߫ ߞߊ߬ߙߊ߲ ߞߍ߫ ߛߎ߬ߘߊ߲߫ ߖߊ߯ߓߘߊ (ߛߋ߲ߞߏߟߊߘߐߦߊ -ߥߎߦߊ߲ߦߋߟߋ߲ ߟߐ߲ߞߏ ߘߊ߲ߘߊߟߌ ߟߐ߲ߘߊ) ߟߋ߬ ߟߊ߫ (߁߉߉߁-߁߉߉߇) ߟߎ߬ ߕߍ߫. 
=== ߞߊ߬ߙߊ߲ ߘߐ߫ ߓߟߏߡߞߊߟߌ  ===
ߞߙߊ߬ߡߐ߰ ߊߘߊߡߊ߫ ߖߓߊ߬ߕߍ ߛߋߣߍ߲ ߖߊ߯ߓߘߊ ߟߊ߫߸ ߊ߬ ߞߊ߬ [[ߥߎߦߊ߲ߘߊ߲ߘߊߟߌ]] ߞߊ߬ߙߊ߲ ߞߍ߫ ߦߋ߲߬ ߠߋ߫ ߁߉߈߇ ߣߌ߫ ߁߉߉߂ ߟߊ߫. ߊ߬ ߟߊ߫ ߖߊ߯ߓߘߊ ߞߊ߬ߙߊ߲ ߓߊ߲߫ ߘߊ߫ ߁߉߉߇ ߟߋ߬ ߟߊ߫ ߞߊ߬ߙߑߕߎߡ.  

ߖߓߊ߬ߕߍ ߟߊ߫ ߞߊ߬ߙߊ߲ ߞߎ߲߬ߝߊ߮ ߞߐ ߘߐ߫߸ ߊ߬ ߞߊ߬ ߥߊ߯ߕߌ߫ ߞߍ߫ ߓߊ߯ߙߊ߫ ߟߊ߫ [[ߡ.ߟ.ߛ]] ߟߊ߫ ߘߊ߲ߘߊߟߌ ߓߏߟߏ߲ߝߘߊ (OMS) ߦߋ߫ [[ߛߎ߬ߘߊ߲߫ ߘߊ߲ߘߊߛߏߓߊ]] ߟߊ߫ [[ߥߊ߲߬ߞߏ߲߬ ߖߊ߲ߞߊߙߏ]] ߓߏߟߏ߲ߝߘߊ ߟߊ߫߸ ߘߊ߲ߘߊߟߌ ߘߐ߬ߞߌ߬ߛߍ߬ߡߊ ߓߏߟߏ߲ ߠߊ߫, ߥߎߦߊ߲ߘߊ߲ߘߊߛߏ ߓߏߟߏ߲ ߠߊ߫ ()  ߟߊ߫. ߢߊߣߌ߲ߡߊߓߏߙߌߟߊ ߟߎ߬ ߟߊ߫ ߘߊ߮ ߞߣߐ߬ߜߍ߲߬ߓߊ߮ ߘߌ߫ ߞߊ߬ߣߌ߲߬ߦߋ (ߓߐߒߖߘߍߘߐ) ߘߊߞߎ߲ ߘߐ߫. ߊ߬ ߞߊ߬ ߓߊߓߋߟߌ ߞߊ߬ߙߊ߲ ߞߍ߫ ߂߀߁߅ ߣߌ߫ ߂߀߁߆ ߟߎ߫ ߕߍ߫ ߛߎ߬ߘߊ߲߫.

== ߛߎ߰ߘߎ߬ߟߊ߫ ߕߊ߮ ߣߌ߫ ߓߊ߯ߙߊ ߟߎ߬  ==
ߊߘߡߊ߫ ߖߓߊ߬ߕߍ ߛߋߣߍ߲ [[ߛߎ߰ߘߎ߬ߟߊ߫|ߊߙߊߓߌ߫ ߛߊ߬ߎ߬ߘߌߦߊ]] ߟߊ߫߸ ߊ߬ ߞߵߊ߬ ߟߊ߫ ߘߊ߲ߘߊߟߌ ߟߐ߬ߘߎ߮ ߞߍ߫ ߘߊ߲ߘߟߊ ߟߎ߬ ߟߊߞߐ߮ ߟߋ߬ ߘߌ߫ [[ߖߌߘߊ߬ ߖߊ߯ߓߘߊ]] ߣߌ߫ [[ߕߊߌߝߊ߫ ߖߊ߯ߓߘߊ]] ߟߎ߬ (߂߀߀߀-߂߀߀߉) ߟߊ߫, ߘߊ߲ߘߊߟߌ ߘߋ߬ߙߌ߬ߘߊ ߟߎ߬ ߟߊ߫. 

ߊ߬ ߣߌ߫ ߞߊ߬ ߥߊ߫ ߞߊ߬ߙߊ߲߬ߠߊ߬ߘߋ߲ ߠߎ߬ ߞߊ߬ߙߊ߲߬ [[ߤߊ߯ߌߟ ߖߊ߯ߓߘߊ]] ߟߊ߫߸ ߘߊ߲ߘߊߟߌ ߟߐ߲ߘߊ ߣߌ߫ ߟߐ߲ߞߏ ߓߟߏߦߊ ߟߐ߲ߘߊ ߟߎ߬ ߟߊ߫ ߂߀߀߉ ߣߌ߫ ߂߀߁߉ ߟߎ߫ ߕߍ߫. ߊ߬ ߕߘߍ߬ ߦߋ߫ ߟߞߊ߬ߙߊ߲߬ߠߌ߲ ߏ߬ ߟߊ߫ ߕߎ߬ߡߊ ߡߍ߲ ߠߊ߫ ߖߐ߫߸ ߊ߬ ߕߘߍ߬ ߦߋ߫ ߘߊ߲ߘߊߟߌ ߝߣߊ߫ ߞߊ߲߬ ߘߊ߲ߘߊߛߏ () ߟߊ߫. 
== ߒߞߏ ߡߊ߬ߘߎ߮ ߣߌ߫ ߞߊ߬ߝߊ ߟߎ߬ ==
ߊߘߡߊ߫ ߖߊ߬ߓߊ߯ߕߍ ߞߊ߬ ߒߞߏ ߛߓߍߛߎ߲ ߞߊ߬ߙߊ߲߬ ߞߙߊ߬ߡߐ߮ '''ߖߞߊ߬ߙߌߖߊ߬ ߖߊ߬ߙߊ߫''' ߟߋ߬ ߓߟߏ߫، ߞߊ߬ ߓߐ߫ [[ߡߊ߬ߟߌ߬ߓߊ|ߡߊߟߌ߫ ߞߊ߲ߓߍ߲]] ߸ ߏ߬ ߞߍ߫ ߘߊ߫ ߞ߭ߊߙߑߕߎߡ، [[ߛߎ߬ߘߊ߲߬ ߞߊ߲ߓߍ߲]] ߠߊ߫߸ ߛߊ߲߬ ߁߉߈߇ ߠߊ߫.

ߊ߬ ߞߵߊ߬ ߟߊ߫ ߞߊ߬ߙߊ߲߬ߜߍ ߣߌ߫ [[ߞߊ߲ߜߍ]] ߣߌ߫ ߡߊ߲߬ߕߊ߬ߦߊ ߣߌ߫ [[ߘߐ߬ߝߐ]] ߟߎ߫ ߞߊ߬ߙߊ߲߬ ߞߙߊ߬ߡߐ߮ '''ߎߡߊߙ ߛߎ߬ߡߊ߬ߛߌ߫ ߞߊ߲ߕߍ''' ߓߟߏ߫߸ ߊ߬ ߣߌ߫ ߞߝߊ߬ ߜߘߍ ߟߎ߬،  ߞߊ߬ ߓߐ߫ [[ߖߌ߬ߣߍ߫|ߖߌ߬ߣߍ߬ ߞߊ߲ߓߍ߲]]߸ ߏ߬ ߞߍ߫ ߘߊ߫ [[ߡߞߊ߫]] ߟߋ߬،  ߛߎ߰ߘߎ߬ߟߊ߫  ߛߊ߲߬ ߁߉߉߉ ߞߎ߲߬ߢߐ߲߯ ߛߓߊ߬ ߞߘߐ߫.
== ߞߝߊ߬ ߛߓߍߣߍ߲ ߠߎ߬ ==
ߊߘߊߡߊ߫ ߖߓߊ߬ߕߍ ߓߘߊ߫ [[ߞߊ߬ߝߊ|ߞߝߊ߬]] ߥߙߍߓߊߓߊ ߟߋ߬ ߛߓߍ߫ ߘߊߞߎ߲߫ ߛߌߦߊߡߊ߲߫ ߠߎ߫ ߘߐ߫߸ ߟߐ߲ߞߏ ߓߏߟߏ߲ ߛߌߦߊߡߊ߲߫ ߠߎ߫ ߘߐ߫߸ ߦߏ߫: ߖߎ߲ߛߊ ߣߌ߫ ߘߐ߬ߞߏ ߣߌ߫ [[ߛߊ߲ߡߊߛߓߍ]] ߣߌ߫ [[ߘߎ߰ߡߊ߬ߛߓߍ]] ߟߎ߬ ߘߐ߫, ߊ߬ ߣߌ߫ [[ߝߍߘߍ߲ߝߋ߲߫ ߞߊߙߊ߲]] ߣߌ߫ [[ߣߌߡߊߞߊߙߊ߲|ߣߌߡߊ߫ ߞߊߙߊ߲]] ߣߌ߫ [[ߘߡߊ߬ߟߐ߲]] ߣߌ߫ [[ߞߛߊ߬ߓߌ]] ߟߎ߬ ߘߐ߫߸ ߊ߬ ߣߌ߫ [[ߘߊ߲ߘߊߟߌ]] ߣߌ߫ [[ߓߘߍ߬ߓߘߍ߬ߟߌ ߥߘߋ߬ߥߘߋ߬ߟߌ]] ߣߌ߫ [[ߕߟߋ߬ߓߊ߰ ߞߊߙߊ߲]] ߠߎ߬ ߘߐ߫߸ ߊ߬ ߣߌ߫ ߘߏ߫ ߜߘߍ߫ ߟߎ߫: ߣߌ߫ ߡߐ߰ ߘߴߊ߬ ߛߐ߬ߘߐ߲߫ ߞߵߊ߬ ߟߊߓߐ߫ ߞߎߡߊ߫ ߝߍ߬߸ ߊ߬ ߟߊ߫ ߞߊ߬ߝߊ߫ ߛߓߍߣߍ߲ ߓߘߊ߫ ߞߝߊ߬ ߄߃ ߞߎ߲߭ߛߌ߰߸ ߊ߬ ߞߋ߬ߟߋ߲߬ߞߋ߬ߟߋ߲߬ߠߊ ߓߍ߯ ߘߏ߲߬ ߦߋ߫ ߞߊ߬ߝߊ߫ ߡߐ߬ߟߐ߲߬ߡߊ ߟߎ߬ ߟߋ߬ ߘߌ߫߸ ߏ߬ ߟߊߒߡߊ ߘߏ߫ ߟߎ߫ ߝߟߍ߫:
