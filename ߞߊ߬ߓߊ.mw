'''ߞߊ߬ߓߊ''' ߦߋ߫ ߛߌ ߘߏ߫ ߟߋ߬ ߘߌ߫ [[ߡߊ߲߬ߘߋ߲߫]] ߣߌ߫ [[ߡߙߊ߬ߞߊ߬ߟߊ߫]] ߟߎ߫ ߘߐ߫߸ ߡߍ߲ ߠߎ߬ ߖߍ߲ߛߍ߲ߣߍ߲߫ ߦߴ[[ߊߝߙߌߞߌ߫ ߕߟߋ߬ߓߋ|ߊߝߙߌߞߌ߬ ߕߟߋ߬ߓߋ]] ߖߡߊ߬ߣߊ ߘߏ߫ ߟߎ߫ ߟߊ߫. ߞߊ߬ߓߊ ߟߎ߬ ߦߋ߫ [[ߡߊ߬ߟߌ߬ߓߊ|ߡߊ߬ߟߌ]] ߟߊ߫߸ [[ߖߌ߬ߣߍ߫]]߸ [[ߛߙߊ߬ߟߏ߲߫]]߸ [[ߛߣߍ߬ߜ߭ߊ߯ߟߌ߫|ߛߣߍ߬ߜ߭ߊߟߌ߫]]߸ ߊ߬ ߣߌ߫ ߕߎ߬ߡߊ߬ߘߐ߫ ߤߊߟߌ߬ [[ߡߏߙߌߕߊߣߌ߲߫]] ߣߌ߫ [[ߣߌߗ߭ߍߙߌ߬]] ߟߎ߫ ߘߐ߫. ߞߊ߬ߓߊ ߡߍ߲ ߠߎ߬ ߦߋ߫ ߖߌ߬ߣߍ߬ ߣߌ߫ ߛߙߊ߬ߟߏ߲߫ ߠߎ߫ ߘߐ߫߸ ߏ߬ ߟߎ߫ ߝߊ߲߬ߓߊ ߓߐߖߎ ߟߋ߬ ߦߋ߫ [[ߖߊ߬ߝߎߣߎ߲߫]] ߣߌ߫ ߓߊߞߎ߬ߣߎ߲߬ ߣߌ߫ ߕߊ߲߬ߓߊ߬ߞߊ߯ߙߊ߫ ߟߎ߫ ߘߌ߫. ߏ߬ ߟߎ߫ ߝߊ߲߬ߓߊ ߞߊ߬ ߡߊ߲߬ߘߋ߲߫ ߠߊߛߐ߬ߘߐ߲߬ ߝߐߢߐ߲߯ߞߐ ߘߏ ߟߋ߬ ߛߊߓߎ߫ ߟߊ߫ ߓߊߘߋ߲ߡߊ ߜߊ߲߰ߛߊ߲ ߠߎ߬ ߕߍ߫߸ ߛߐ߬ߛߐ߬ߟߌ߬ߓߊ ߦߋ߫ ߡߍ߲ ߞߎ߲߬ ߖߐ߲ߖߐ߲ ߝߍ߬߸ ߊ߬ ߞߏ߬ߣߌ߲ ߟߐ߲ߣߍ߲߫ ߦߋ߫ ߞߴߊ߬ ߡߊߛߐ߬ߘߐ߲߬ ߘߊ߫ ߝߐߢߐ߲߯ߞߐ ߟߋ߬ ߝߍ߬. ߊ߬ߟߎ߫ ߘߏ߲߬ ߘߊ߫ ߡߊ߲߬ߘߋ߲߫ ߞߣߐ߫ [[ߞߊ߯ߓߊ߫]] ߛߌߟߊ ߟߋ߬ ߝߍ߬߸ ߞߊ߬ ߣߊ߬ [[ߖߋ߬ߟߌߓߊ߬]] ߕߍ߰ ߞߊ߬ ߦߟߍ߬ [[ߡߌߟߏ]] ߝߍ߬ ߛߌ߰ߦߌ߬ߟߊ߬ ߖߐ߲߬ߖߐ߲߬ ߢߌߣߌ߲ ߠߊ߫. ߊ߬ߟߎ߬ ߥߊ߫ ߘߊ߫ ߖߌ߬ߦߊ߫ ߖߊ߲߬ߞߊ߰ߣߊ߬ߞߊ <ref>[http://fr.wikipedia.org/kaba] ߞߎߡߘߊ ߣߌ߲߬ ߘߟߊߘߍ߰ߣߍ߲߫ ߦߋ߫ ߡߐ߰ߓߊ ߟߎ߬ ߟߊ߫ ߘߊߘߝߐߟߌ ߣߌ߫ ߝߊ߬ߙߊ߲߬ߛߌ ߥߞߌߔߋߘߌߦߊ ߟߋ߬ ߡߊ߬</ref>ߟߎ߬ ߞߊ߲߬߸ ߞߊ߬ [[ߞߓߊ߬ߟߊ߬ߓߊ߫]] ߛߌ߮ ߞߴߏ߬ ߞߐ߫߸ ߞߊ߬ ߣߊ߬ ߕߏ߫ ߖߍ߲ߛߍ߲߫ ߠߊ߫ [[ߓߊߕߍ߫]] ߥߙߏ߬ߘߎ߰ߝߊ߲ ߠߊ߫ ߞߵߊ߬ ߕߊ߬ [[ߓߊߕߍ߫ ߣߝߊ߬ߖߌ߫]] ߡߊ߬ ߞߊ߬ ߥߴߊ߬ ߛߌ߰ [[ߞߊ߲ߞߊ߲߫]] ߠߊ߫. 

ߞߊ߬ߓߊ ߟߎ߬ ߓߘߊ߫ ߟߊߞߙߐ߬ߛߌ߫ ߛߓߊ߬ߕߌ ߘߊߞߎ߲߫ ߛߘߍߡߊ߲߫ ߠߎ߫ ߟߋ߬ ߘߐ߫: ߦߏ߫ ߞߏߕߌ߯ߦߊ߸ ߞߎ߲߬ߠߊ߬ߛߌ߮ ߟߊ߫ ߗߋߘߊߕߌ߮ ߟߎ߬߸ ߓߣߊ߬ߦߊ ߣߌ߫ ߝߊ߰ߡߎ߲߬ߠߌ߲ ߠߎ߬ ߖߐ߲ߓߐ߲ ߛߊ߲ߘߐߕߊ ߟߎ߬ ߘߐ߫߸ ߊ߬ ߖߍ߬ߘߍߝߊ߲߭߸ ߟߐ߲ߞߏߕߌ߮ ߝߣߊ߫ ߓߘߊ߫ ߟߊߞߙߐ߬ߛߌ߫ ߊ߬ߟߎ߬ ߘߐ߫߸ ߊ߬ ߣߌ߫ ߛߓߊ߬ߕߌ߬ߞߏ߫ ߜߘߍ ߟߎ߬ ߛߘߍߡߊ߲߫ ߝߣߊ߫. 

== ߝߐߓߏߟߏ߲ߟߐ߲ߘߐߦߊ ==
ߛߐ߬ߛߐ߬ߟߌ߬ߓߊ ߟߋ߬ ߦߋ߫ ߞߊ߬ߓߊ ߟߎ߬ ߕߐ߮ ߞߘߐ߫ ߖߐ߲ߖߐ߲߫ ߞߋߟߋ߲߫ ߞߏ ߘߐ߫߸ ߝߐߟߌ ߘߏ߫ ߟߎ߫ ߦߴߊ߬ ߦߌ߬ߘߊ߬ ߟߊ߫ ߞߏ߫ ߞߏ߫ ߞߊ߬ߓߊ ߟߎ߬ ߓߋ߲ߓߊ ߘߏ߫ ߟߋ߬ ߕߐ߯ ߕߘߍ߬ ߦߋ߫ ߞߏ߫ ߝߏߘߋߞߓߊ߬߸ ߞߴߏ߬ ߟߋ ߝߐ߫ ߞߏ߫ ߛߌߦߊߡߊ߲ ߣߊ߬ߣߍ߲߫ ߦߋ߫ ߞߍ߫ ߟߊ߫ ߞߊ߬ߓߊ ߘߌ߫ ߞߐ ߟߊ߫. ߘߏ߫ ߟߎ߫ ߝߣߊ߫ ߞߊ߲߫ ߦߋ߫ ߞߴߏ߬ ߕߘߍ߬ ߕߎ߬ߢߊ߬ ߘߌ߫߸ ߞߏ߫ ߞߊ߬ߓߊ ߞߘߐ ߦߋ߫ ߟߊ߬ߞߊ߲߬ߘߊ߬ߟߌ߬ߟߊ ߟߋ߬ ߘߌ߫ [[ߡߙߊ߬ߞߊ߬ߞߊ߲|ߡߙߊ߬ߞߊ߬ ߞߊ߲]] ߘߐ߫߸ ߊ߬ ߣߌ߫ ߝߣߊ߫ ߞߏ߫ ߞߓߊ߬ ߞߏ ߕߘߍ߬ ߦߋ߫ ߦߋ߲߬ ߞߏ߫ ߞߊ߬ߦߌ߯ [[ߜ߭ߊ߰ߣߊ߫|ߜ߭ߊ߰ߣߊ߫ ߝߊ߰ߡߊ߬ߟߊ]] ߕߎ߬ߡߊ ߟߊ߫. 

ߊ߬ ߖߍ߬ߘߍߝߊ߲߭ ߦߋ߫ ߝߐ߫ ߟߊ߫ ߘߏ߫ ߟߎ߫ ߓߟߏ߫ ߞߏ߫ ߞߊ߬ߓߊ ߟߎ߬ ߣߊ߬ߣߍ߲߫ ߘߌ߫ ߞߍ߫ ߞߊ߬ ߓߐ߫ [[ߊߝߙߌߞߌ߬ ߕߊ߲ߓߊ߲]] ߣߴߊ߬ ߕߟߋ߬ߓߐ ߘߌ߲߬ߞߌߙߊ ߟߎ߬ ߟߋ߬ ߘߐ߫߸ ߡߍ߲ ߠߎ߬ ߦߋ߫ ߞߟߌ߫ ߟߊ߫ ߖߡߊ߬ߣߊ ߏ߬ ߟߎ߬ ߘߐ߫ ߦߋ߲߬ ߞߏ߫ ''ߛߊ߯ߙߊ߫ ߞߊ߬ߓߊ'', ߏ߬ ߘߏ߲ ߝߣߊ߫ ߘߌ߫ ߛߋ߫ ߞߍ߫ ߟߊ߫ ߕߎ߬ߢߊ߬ ߘߌ߫߸ ߓߊߏ߬ ߊ߬ ߦߋ߫ ߝߐ߫ ߟߊ߫ ߒ߬ ߠߊ߫ ߞߊ߲ ߠߎ߬ ߡߊ߬ ߟߋ߬ [[ߞߊ߲ߟߐ߲ߘߐߦߊ|ߞߊ߲ߟߐ߲ߘߐߦߟߊ]] ߟߎ߬ ߓߟߏ߫ ߞߏ߫ «[[ߞߏ߲߬ߜ߭ߏ߬ ߣߌ߫ ߖߋ߬ߟߌߓߊ߬ ߞߊ߲]] ߠߎ߬»߸ ߏ߬ ߞߘߐ ߟߋ߬ ߦߋ߫ ߞߏ߫ ߒ߬ ߣߴߏ߬ ߟߎ߫ ߓߍ߯ ߘߌ߫ ߞߍ߫ ߛߌߦߊ߫ ߞߋߟߋ߲߫ ߠߋ߬ ߘߌ߫ ߞߘߐ߬ߞߘߐ߬ߡߊ߲߫. 

== ߡߐ߰ߘߐ߬ߜߍ ߟߎ߬ ==
ߡߐ߰ߘߐ߬ߜߍ߫ ߛߌߦߊߡߊ߲߫ ߠߎ߬ ߟߋ߬ ߓߘߊ߫ ߝߘߊ߫ ߞߊ߬ߓߊ ߟߎ߬ ߟߊ߫߸ ߡߍ߲ ߠߎ߬ ߞߍ߫ ߘߊ߫ ߞߏߢߊߡߐ߮ ߟߎ߬ ߘߴ[[ߊߝߙߌߞߌ߫ ߕߟߋ߬ߓߋ|ߊߝߙߌߞߌ߬ ߕߟߋ߬ߓߋ]] ߖߡߊ߬ߣߊ ߘߏ߫ ߟߎ߫ ߘߐ߫߸ ߊ߬ ߜߋ߲ߜߋ߲߫ ߖߌ߬ߣߍ߫: 

[[ߊߓߘߎߙߊߤߡߊߣ ߛߋ߲߬ߞߎ߲߫ ߞߊ߬ߓߊ]] (߁߉߀߄–߁߉߇߂), ߖߌ߬ߣߍ߫ ߓߘߍ߬ߓߘߍ߬ߟߌ߬ߟߊ. 

[[ߘߊߦߌ ߞߊ߬ߓߊ]] (߁߈߄), ߞߊ߲ߞߊ߲߫ ߡߏߙߌ߫ ߝߊߘߌ߲ ߣߌ߫ [[ߛߊ߬ߡߘߎ߬ߜߍ߫ ߕߎ߬ߙߋ߫|ߛߊ߭ߡߏ߬ߙߌ߬ ߕߎ߬ߙߋ]] ߞߏߢߐ߲߯ ߜߘߋߜߘߋ.

[[ߓߊ߲߬ߞߊߟߌ߫ ߞߊ߬ߓߊ]] (߁߉߅߉-), ߝߊ߬ߙߊ߲߬ߛߌ߫ ߓߊߛߑߞߍߕߌ߫ ߕߏߟߏ߲ߠߊ. 

[[ߘߙߌߛߊ߬ ߞߊ߬ߓߊ]] (߁߉߃߀-), ߖߌ߬ߣߍ߫ ߕߌߙߌ߲ߠߌ߲ߠߊ.

[[ߝߊߕߎߡߊߕߊ߬ ߟߋ߬ ߗ߭ߏߣ ߞߊ߬ߓߊ]] (߁߉߆߉), ߖߌ߬ߣߍ߫ ߝߐ߰ߓߍ߬ߦߊ߬ߟߊ ߡߍ߲ ߠߊߢߎ߲ߣߍ߲߫ ߦߋ߫ ߤߊߛ.ߛߋ߫.ߍߙ (HCR) ߞߟߋߞߟߋ߫ ߟߊߛߋ߫ ߞߊ߲ߡߊ߬: 

[[ߕߌ߬ߖߊߣߌ߲߫ ߞߊ߬ߓߊ]] (), ߛߙߊ߬ߟߏ߲߫ ߓߘߍ߬ߓߘߍ߬ߟߌ߬ߟߊ ߣߴߊ߬ ߞߊ߲ߕߌ߯ ߞߘߐ.

[[ߝߏߘߋ߫ ߞߓߊ߬]] (߁߈߁߈-߁߉߀߁), ߕߘߍ߬ ߖߊ߫ߞߊ߲߬ߞߊ߫ ߡߏߙߌ ߘߏ߫ ߟߋ߬ ߘߌ߫: 

[[ߤߊߖߊ߬ ߛߊߘߊ߲߫ ߘߙߊ߬ߓߊ߫ ߞߊ߬ߓߊ]] (߁߉߄߅-߁߉߄߆), ߖߌ߬ߣߍ߫ ߓߘߍ߬ߓߘߍ߬ߟߌ߬ߟߊ߫ ߡߛߏ: 

[[ߌߓߎߙߊߤߌߡߊ߫ ߞߊߟߌߟߎ߬ ߞߊ߬ߓߊ]] (߁߉߇߀-), ߖߌ߬ߣߍ߫ ߓߘߍ߬ߓߘߍ߬ߟߌ߬ߟߊ: 

[[ߡߟߊ߬ߘߐ߫ ߞߊ߬ߓߊ]] (߁߉߇߁-) ߖߌ߬ߣߍ߫ ߡߊ߬ߘߐ߬ߙߐ߲߬ߞߐ߬ߙߐ߲߬ߠߌ߲߬ߠߊ߸ ߞߏߕߌ߮: 

[[ߡߊ߬ߡߊ߬ߘߌ߫ ߞߊ߬ߓߊ]] (߁߉߈߂-), ߖߌ߬ߣߍ߫ ߕߏ߬ߟߊ߲߬ߕߊ߲߬ߠߊ 

<nowiki>:</nowiki> [[ߡߏߙߌ ߛߋ߲߬ߞߎ߲߫ ߞߊ߬ߓߊ]] (߁߉߃߃-߂߀߁߅), ߖߌ߬ߣߍ߫ ߖߎ߬ߟߊ ߣߌ߫ ߡߐ߰ߟߊ߲߬ߘߌ (philanthrope). 

[[ߎߛߎߡߊߣߌ߲߬ ߞߊ߬ߓߊ]] (߁߉߅߅-), ߖߌ߬ߣߍ߫ ߓߘߍ߬ߓߘߍ߬ߟߌ߬ߟߊ. 

[[ߛߣߊ߬ߓߊ߫ ߞߊ߬ߓߊ]], ߖߌ߬ߣߍ߫ ߓߘߍ߬ߓߘߍ߬ߟߌ߬ߟߊ ߣߴߊ߬ ߞߏߕߌ߯ ߞߘߐ.

[[ߛߊߘߊ߲߫ ߞߊ߬ߓߊ߫ ߖߐ߭ߣ]]߸ ߟߌߓߋߙߌߦߊ߫ ߕߐ߲ߘߋ߲ (ߡߟߌߕߊ߲) ߘߏ߫. 

[[ߛߌ߬ߘߌߞߌ߬ ߞߊ߬ߓߊ]] (߁߉߅߀-), ߛߣߍ߬ߜ߭ߊߟߌ߫ ߟߊ߬ߝߛߊ߬ߟߌ߬ߟߊ ߣߴߊ߬ ߓߘߍ߬ߓߘߍ߬ߟߌ߬ߟߊ.

[[ߛߙߋ߫ ߞߊ߬ߓߊ]]߸ ߓߍߟߑߗ߭ߌߞ ߛߌ߲ߘߌߟߊ (créatrice de mode) ߡߍ߲ ߓߐߖߎ ߦߋ߫ ߖߌ߬ߣߍ߬ ߘߌ߫.  

[[ߖߍ߬ߣߍ߫ ߞߊ߬ߓߊ]] (), ߖߌ߬ߣߍ߫ ߓߐ߬ߟߐ߲߬ߞߊ߫ ߝߟߐ ߣߴߊ߬ ߓߘߍ߬ߓߘߍ߬ߟߌ߬ߟߊ. 

[[ߦߊ߲߫-ߝߊ߲ߗ ߞߊ߬ߓߊ]] (߁߈߉߅-߁߉߄߄), ߓߙߋߕߐ߲߫ ߛߓߍߦߟߊ. 

[[ߛߏ߬ߙߌ߫ ߞߊ߬ߓߊ]] (), ߖߌ߬ߣߍ߫ ߕߏ߬ߟߊ߲߬ߕߊ߲߬ߠߊ.

== ߣߌ߲߬ ߝߣߊ߫ ߘߐߜߍ߫ ==

== ߦߟߌߡߊߛߙߋ ߟߎ߬ ==
<references />
[[ߦߌߟߡߊ:ߡߊ߲߬ߘߋ߲߫ ߛߌ]]
[[ߦߌߟߡߊ:ߡߙߊ߬ߞߊ߬ ߛߌ]]
[[ߦߌߟߡߊ:ߊߝߙߌߞߌ߬ ߛߌ]]
[[ߦߌߟߡߊ:ߊߝߙߌߞߌ߬ ߕߟߋ߬ߓߋ ߛߌ]]
