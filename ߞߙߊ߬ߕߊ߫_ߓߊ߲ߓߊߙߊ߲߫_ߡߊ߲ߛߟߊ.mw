'''ߞߙߊ߬ߕߊ߫ ߓߊ߲ߓߊߙߊ߲߫ ߡߊ߲ߛߟߊ''' ߕߘߍ߬ ߦߋ߫ ߘߐ߬ߝߐ ߡߊ߲߬ߛߊ߬ߟߊ ߘߏ߫ ߟߋ߬ ߘߌ߫ ߡߊ߬ߟߌ ߕߟߋ߬ߓߋ ߘߐ߫߸ ߡߍ߲ ߜߘߌߛߌ߰ ߘߊ߫ [[ߓߊ߲ߓߊߙߊ߲]] ߠߎ߬ ߓߟߏ߫ ߝߊ߯ߘߐߞߍ߫ ߁߇߲ ߠߊ߫ (ߊ߬ߟߎ߫ ߞߏߢߐ߲߮ ߕߘߍ߬ ߦߋ߫ [[ߛߋߜ߭ߎ߫]] ߛߏߞߣߐߟߊ ߟߋ߬ ߘߌ߫ [[ߖߋ߬ߟߌߓߊ߬]] ߓߊߘߏ߮ ߞߣߐߟߊ ߘߐ߫). ߞߵߊ߬ ߕߴߊ߬ ߡߊ߬ߦߟߍ ߕߎ߬ߡߊ ߘߐ߫ ߝߊ߯ߘߐߞߍ߫ ߁߈߲ ߠߊ߫߸  ߞߙߊ߬ߕߊ ߞߊ߬ [[ߞߊ߬ߛߏ߲߫]] ߡߙߊ߬ ([[ߞߊ߬ߦߋ߫ ߕߌ߲߬ߞߎߘߎ߲]])߸ [[ߢߏ߯ߙߏ߲߫]]߸ ߊ߬ ߣߌ߫ [[ߞߌ߬ߕߊ߬|ߞߌ߬ߕߊ߫]] ߓߌ߲߭ ߡߊ߬ߟߌ ߞߣߐ߫.

== ߘߐ߬ߝߐ ==
[[ߛߎ߲ߛߊ߫ ߞߎ߬ߟߌߓߊ߬ߟߌ߫]] (߁߆߃߃-߁߆߅߀), ߢߊ߲߬ߜ߭ߟߏ߫ ߡߊ߬ߡߊ߬ߙߋ߲߬ߗߍ߫߸ ߏ߬ ߡߍ߲ ߕߘߍ߬ ߦߋ߫ ߓߊ߲ߓߊߙߊ߲߫ ߡߊ߲ߛߟߊ ߟߎ߬ ߛߌ߲ߘߌߓߊ߯ ߓߊߘߋ߲ߡߊ߫ ߝߌ߬ߟߊ ߟߎ߬ ߘߏ߫߸ ߏ߬ ߞߊ߬ [[ߛߎ߲ߛߊ߲ߠߊ߫]] ߘߌ߲߬ߞߌߙߊ ߜߍ߲߭ ߕߍ߰߸ ߦߋ߲߬ ߡߍ߲ ߕߘߍ߬ ߦߋ߫ ߛߋߜ߭ߎ߫ ߓߊ߲ߓߊߙߊ߲߫ ߡߊ߲ߛߟߊ ߞߏߢߐ߲߯ ߜߘߋߜߘߋ ߘߌ߫. ߊ߬ ߘߋ߲ߞߍ߫ [[ߡߛߊ߫ ߞߎ߬ߟߌߓߊ߬ߟߌ߫]] ߞߊ߬ ߡߛߊ߬ߛߌ߫ ߝߊ߯ߡߊߓߏ߲ ߜߙߋ߬ߡߊߕߍ߰. 

[[ߓߣߋߝߊߟߌ߫]] (߁߇߁߀-߁߇߄߅) ߞߊ߬ ߡߊ߲߬ߛߊ߬ߟߊ ߘߊ߲߬ ߦߙߐ ߘߐߦߙߌߥߊ߫. ߊ߬ ߡߊ߬ߞߍ߫ [[ߝߎߟߊ߫ ߞߙߐ߫]] ߡߍ߲ ߕߎ߲߰ ߘߴߊ߬ߟߋ ߟߊ߫߸ [[ߓߌߕߐ߲߬ ߞߎ߬ߟߌߓߊ߬ߟߌ߫]] ߛߋ߫ ߘߴߏ߬ ߟߊ߫ ߞߊ߬ ߓߐ߫ ߛߋߜ߭ߎ߫. ߏ߬ ߞߍ ߛߎ߲ߛߊ߲ߠߊ߫ ߞߊ߬ ߞߐ߲ߛߐ߲ߧߊߟߌ ߟߊߥߟߌ߬ ߞߊ߬ ߡߊ߲߬ߛߊ߬ߟߊ ߟߊ߫ ߦߌ߬ߙߌ߲߬ߘߌ߫ ߞߵߊ߬ ߟߊ߫ ߥߊ߫ ߕߟߋ߬ߓߋ ߘߐ߫߸ ߞߊ߬ [[ߜߋߡߎ߫]] ߞߴߊ߬ ߞߎߓߋߘߊ ߘߌ߫. ߞߙߊ߬ߕߊ߬ ߣߌ߫ ߛߋߜ߭ߎ߫ ߕߍ߫ ߛߍ߬ߘߏ߲ ߘߊߡߌ߬ߣߊ߬ ߘߊ߫ [[ߘߛߋ߫ ߞߙߐ߫]] ߟߊ߫ ߡߊ߬ߙߊ ߕߎ߬ߡߊ ߟߊ߫. [[ߡߐ߲߬ߛߐ߲߫ ߖߊ߬ߙߊ߫]] ߞߊ߬ ߜߋߡߎ߫ ߡߌ߬ߣߊ߬ ߞߵߊ߬ ߕߋ߬ ߞߵߊ߬ ߖߍ߲ߛߍ߲߫ ߛߎߋ߫.

ߝߊ߯ߘߐߞߍ߫ ߁߉߲ ߘߊߡߌߣߊ ߟߊ߫߸ ߞߙߊ߬ߕߊ߫ ߝߊ߲߬ߞߊ ߥߙߊ߬ ߘߊ߫. ߡߊ߲߬ߛߊ߫ [[ߡߎߛߊ߫ ߞߎߙߊߓߐ]] (ߥߟߊ߫ [[ߡߎ߬ߛߏ߬ߞߙߐ߬ߓߐ]]) ߞߊ߬ [[ߝߎߕߊ߫ ߕߐ߯ߙߐ߲߫]] [[ߝߌߟߊ]] ߟߎ߬ ߞߟߍ߬ ߞߊ߬ ߟߊ߬ߥߛߊ ߛߐ߬ߘߐ߲߬ ߊ߬ߟߎ߫ ߡߊ߬. ߁߈߀߃ ߟߊ߫߸ ߊ߬ ߛߋ߫ ߘߊ߫ ߞߊ߬ߛߏ߲߫ ߡߊ߲߬ߛߊ߬ߟߊ߫ ߘߋ߬ߣߍ߲ ߠߊ߫. ߞߙߊ߬ߕߊ߫ ߡߊ߲߬ߛߊ߬ߟߊ ߛߋ߫ ߘߴߊ߬ ߝߍ ߘߐ߫ ߓߐߖߊ߲߫ ߡߊߙߌߓߊ ߥߟߊ߫ ([[ߓߐߖߊ߲߫ ߡߏߙߌߓߊ]]) ߟߊ߫ ߡߊ߬ߙߊ ߕߎ߬ߡߊ ߟߋ߬ ߟߊ߫ (߁߈߂߀-߁߈߃߀). ߞߙߊ߬ߕߊ߫ ߛߏ߬ߙߌ߬ߡߊ߬ߘߋ߲ ߠߎ߬ ߓߋ߬ ߘߊ߫ [[ߜ߭ߊߟߊ߲ߡ]] ߞߊ߲߬߸ [[ߓߊ߲߬ߓߎ߫]] ߞߊ߲߬߸ ߊ߬ ߣߌ߫ [[ߛߊ߬ߟߎ߲ߡ]] ߞߊ߲߬. ߛߍ߬ߘߏ߲߬ ߜߘߍ߫ ߟߊߥߟߌ߬ ߘߊ߫ [[ߖߊߥߙߊ]] ߟߎ߬ ߝߣߊ߫ ߞߊ߲ߡߊ߬. ߛߋߜ߭ߎ߫ ߓߊ߲ߓߊߙߊ߲߫ ߠߎ߬ ߝߣߊ߫ ߞߵߊ߬ߟߎ߬ ߞߍ߫ [[ߡߊ߬ߛߊ ߘߋ߲ߓߊ߫]] ߞߊ߲߬ ߞߎߘߊ߫ ߘߌ߫ (߁߈߅߁-߁߈߅߄) ߠߊ߫. ߁߈߅߄ ߠߊ߫߸ [[ߛߋߞߎ߫ ߎߡߊߙߎ߫ ߕߊߟ|ߟߊ߭ߖߌ߬ ߎߡߊߙߎ߫ ߕߊߟ]] ߞߊ߬ ߞߙߊ߬ߕߊ߫ ߡߊ߲߬ߛߊ߬ߟߊ ߘߊ߬ߘߌ߫ [[ߢߏ߯ߙߏ߲߫]]߸ ߏ߬ ߡߍ߲ ߛߋ߫ ߘߊ߫ [[ߡߊ߲߬ߛߊ߫ ߡߊ߬ߡߊ߬ߘߌ߫]] ߞߊ߲ߖߊ߲߫ ߠߊ߫ ߞߊ߬ ߓߊ߲߫ ߞߵߊ߬ ߝߊ߰. ߏ߬ ߞߍ ߡߊ߲߬ߛߊ߬ߛߌ ߟߎ߬ ߞߊ߬ߝߏ߬ ߘߊ߫ ߛߋߞߎ߫ ߎߡߊߙߎ߫ ߕߊߟ ߞߊ߲߬  ߞߊ߬ ߥߊ߫ [[ߛߋߜ߭ߎ߫ ߓߊ߲ߓߊߙߊ߲߫ ߡߊ߲ߛߟߊ]] ߝߣߊ߫ ߞߊ߲ߡߊ߬ ߁߈߆߁ ߠߊ߫; ߏ߬ ߟߋ ߞߍ߫ ߘߊ߫ ߓߊ߲ߓߊߙߊ߲ ߠߎ߬ ߟߊ߫ ߡߊ߲߬ߛߊ߬ߓߏ߲߬ ߞߏ ߓߊ߲ߣߍ ߘߌ߫ ߛߊ߫߸ ߊ߬ ߣߌ߫ [[ߕߞߎߟߍߙߌ߫ ߝߊ߯ߡߟߊ]] ߝߣߊ߫ ߘߊߡߌߣߊ ߝߣߊ߫߸ ߊ߬ ߣߌ߫ ߓߊ߲ߓߊߙߊ߲ ߠߎ߬ ߟߊ߫ [[ߛߌ߬ߟߡߊ߬ߦߊ]] ߘߊߡߌ߬ߣߊ ߝߣߊ߫ ߘߌ߫. ߝߊ߰ߡߊ߬ߟߊ ߏ߬ ߝߣߊ߫ ߥߊ߫ ߛߴߊ߬ ߘߊ߲߬ ߠߊ߫ ߝߊ߯ߘߐߞߍ߫ ߁߉߲ ߓߊ߲߫ ߕߎߡߊ ߟߊ߫ ߝߊ߰ߡߊ ߟߊ߫ ߛߊ߬ߦߊ ߞߐ߫ ߝߊߟߊ߲ ߠߊ߫߸ ߊ߬ ߣߌ߫ [[ߝߊ߬ߙߊ߲߬ߛߌ߬ ߟߊ߫ ߥߙߎߣߍߦߊߟߌ]] ߘߊߞߘߐ߫.

== ߓߐߖߎ ߟߎ߬ ==

* ߤߎߓߍߙߣ ߘߌߛߑߗߊ߲ߔߛ (dir), ߊߝߙߌߞߌ߬ ߝߘߊ߬ߝߌ߲ ߠߎ߬ ߟߊ߫ ߝߘߏ߬ߓߊ߬ ߘߝߐ,  (P.U.F), ߔߊ߬ߙߌ߫ ߁߉߇߁; 
* ߗ߭ߊ߲߭ ߛߋߟߌߍߙ߸ Atlas des peuples d'Afrique,  La Découverte, (ISBN 2-7071-4743-5)

== ߞߐߞߊ߲߫ ߛߘߌߜߋ߲ ߠߎ߬ ==

[[ߦߌߟߡߊ:ߊߝߙߌߞߌ߬ ߡߊ߲߬ߛߊ߬ߟߊ]]
[[ߦߌߟߡߊ:ߊߝߙߌߞߌ߬ ߘߐ߬ߝߐ ߢߍߟߊ]]
[[ߦߌߟߡߊ:ߡߊ߬ߟߌ ߘߐ߬ߝߐ]]
[[ߦߌߟߡߊ:ߞߊ߬ߞߎߘߊ ߥߎ߬ߛߎ]]
