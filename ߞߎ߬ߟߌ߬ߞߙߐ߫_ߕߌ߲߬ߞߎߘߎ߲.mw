
'''ߞߎ߬ߟߌ߬ߞߙߐ߫ ߕߌ߲߬ߞߎߘߎ߲''' ߦߋ߫ [[ߡߊ߬ߟߌ߬ߓߊ|ߡߊ߬ߟߌ]] ߕߟߋ߬ߓߋ ߕߌ߲߬ߞߎߘߎ߲ ߠߋ߬ ߘߌ߫. ߊ߬ߟߋ ߟߋ߬ ߦߋ߫ ߡߊ߬ߟߌ ߞߎ߲߬ߠߊ߬ߛߌ߰ߟߌ ߕߌ߲߬ߞߎߘߎ߲ ߝߌߟߊߣߊ߲ ߘߌ߫ ߡߍ߲ ߛߌ߰ߣߍ߲߬ ߦߋ߫ ߞߎߘߍ߫ ߝߘߎ߬߬ߓߍ߲߫ ߉߀ ߁߂߀ ߠߋ߬ ߘߌ߫߸ ߊ߬ ߞߎߓߋߘߊ ߦߋ߫ [[ߞߎ߬ߟߌ߬ߞߙߐ߫]] ߛߏ ߟߋ߬ ߘߌ߫.

===ߘߎ߰ߡߊ߬ߛߓߍ===
ߘߊ߲߭ ߦߋ߫ '''ߞߎ߬ߟߌ߬ߞߙߐ߫ ߕߌ߲߬ߞߎߘߎ߲''' ߣߌ߫ [[ߡߏߙߌߕߊߣߌ߫]] ߕߍ߫ ߞߐ߬ߘߎ߮ ߘߐ߫߸ ߊ߬ ߣߌ߫ [[ߖߌ߬ߣߍ߫|ߖߌ߬ߣߍ߬]] ߣߌ߫ [[ߞߊ߬ߦߋ߫ ߕߌ߲߬ߞߎߘߎ߲]] ߕߍ߫ ߕߟߋ߬ߓߋ ߘߐ߫߸ ߊ߬ ߣߌ߫ [[ߛߌߞߊߛߏ߬ ߕߌ߲߬ߞߎߘߎ߲]] ߕߍ߫ ߥߙߏ߬ߘߎ߮ ߘߐ߫߸ ߊ߬ ߣߌ߫ [[ߛߋߜ߭ߎ߫]] ߕߍ߫ ߕߟߋ߬ߓߐ ߘߐ߫. ߡߐ߱ ߂ ߄߁߈ ߃߀߅ ߟߋ߬ ߕߘߍ߬ ߦߋ߫ ߞߎ߬ߟߌ߬ߞߙߐ߫ ߕߌ߲߬ߞߎߘߎ߲ ߘߐ߫ ߂߀߀߉ ߟߊ߫. [[ߒߞߏߝߐߟߊ]] (ߡߊ߬ߣߌ߲߬ߞߊ ߣߌ߫ ߓߊ߲ߓߊߙߊ߲) ߟߎ߬ ߟߋ߬ ߞߊߛߌߦߊ߫ ߞߎ߬ߟߌ߬ߞߙߐ߫ ߕߌ߲߬ߞߎߘߎ߲ ߘߐ߫ ߢߊ ߓߍ߯ ߡߊ߬߸ ߊ߬ ߣߌ߫ [[ߡߙߊ߬ߞߊ]] ߟߎ߬߸ ߊ߬ ߣߌ߫ [[ߓߏ߬ߛߏ]] ߡߍ߲ ߠߎ߬ ߦߋ߫ ߡߐ߲ߣߌ߲ ߠߊ߫ [[ߖߋ߬ߟߌߓߊ߬]] ߞߊ߲߬. ߊ߬ ߕߌ߲߬ߞߎߘߎ߲ ߥߛߊ߬ߣߍ߲߬ ߖߌ ߟߊ߫ ߞߏߛߓߍ߫߹ ߓߊ ߟߎ߬ ߛߘߊ߫ ߘߐ߫߸ ߦߏ߫ [[ߖߋ߬ߟߌߓߊ߬]]߸ [[ߓߊߥߎߟߋ߲]]߸ [[ߛߊ߲ߞߊߙߊ߲ߣߌ߲߫]]߸ [[ߓߊߜߍ]]߸ [[ߓߊߣߌ߲]]߸ ߊ߬ ߣߌ߫ [[ߓߊߝߌ߲]]. ߕߌ߲߬ߞߎߘߎ߲ ߥߙߏ߬ߘߎ߮ ߓߊ߲ߘߊ ߦߋ߫ ߛߎ߬ߘߊ߲߬ ߓߊ߲ߘߊ ߟߋ߬ ߘߌ߫߸ ߊ߬ ߞߐ߬ߘߎ߰ߝߊ߲ ([[ߞߌ߬ߕߊ߬]] ߣߌ߫ [[ߓߡߊ߬ߞߐ߫]] ߖߐ߬ߟߐ߲) ߕߊ ߦߋ߫ ߛߊߤߟߌ߫ ߓߊ߲ߘߊ߫ ߖߊߙߊ߲ ߠߋ߬ ߘߌ߫. ߕߌ߲߬ߞߎߘߎ߲ ߛߏ߫ ߞߎ߲ߓߊ ߟߎ߬ ߟߋ߬ ߦߋ߫: [[ߞߊ߬ߕߌ߫]]߸ [[ߞߎ߬ߟߌ߬ߞߙߐ߫]]߸ [[ߞߟߏߞߊߣߌ߫]]߸ [[ߣߊ߯ߙߊ߫]]߸ [[ߓߊ߬ߣߊ߲߬ߓߊ߫]]߸ ߊ߬ ߣߌ߫ [[ߖߏ߬ߦߌߟߊ߫]]: ߞߵߊ߬ ߕߘߍ߬ ߛߏߓߏߟߏ߲ ߡߍ߲ ߛߌ߰ߓߊ߮ ߞߊߛߌߦߊ߫߸ ߏ߬ ߟߎ߫ ߟߋ߬ ߦߋ߫ [[ߞߊ߬ߟߊ߬ߓߊ߲߬ߞߘߐ߫]] ߘߌ߫. [[ߓߊߥߎߟߋ߲ ߞߎ߲߭ ߕߎ߫ ߟߊߕߏߣߍ߲]] ߠߋ߬ ߦߋ߫ [[ߝߌߣߊ߫]] ߣߌ߫ [[ߞߏ߲ߜ߭ߏߛߊ߲߬ߓߜ߭ߎ߫]] ߣߌ߫ [[ߓߊ߬ߘߌ߲ߞߏ߬]] ߟߎ߬ [[ߛߎ߲ߞߎ߲ ߦߙߐ߫ ߟߊߕߏߣߍ߲]] ߘߌ߫߸ ߞߏ߲ߞߏ߫ ߛߓߏ߬ ߓߐߣߍ߲ߢߐ߲߰ߡߊ ߟߎ߬ ߦߋ߫ ߡߍ߲ ߘߐ߫.
===ߘߐ߬ߝߐ===
'''ߞߎ߬ߟߌ߬ߞߙߐ߫ ߕߌ߲߬ߞߎߘߎ߲''' ߠߋ߬ ߦߋ߫ [[ߡߊ߲߬ߛߟߊ߬]] ߦߙߌߞߊ߫ ߟߎ߫ ߞߍߦߙߐ ߘߌ߫߸ ߡߍ߲ ߠߎ߬ ߞߐ߲߬ ߘߊ߫ ߡߊ߲߬ߘߋ߲߬ ߢߍ߫: [[ߢ߭ߊ߬ߣߊ߫|ߜ߭ߊ߰ߣߊ߫ ߡߊ߲߬ߛߊ߬ߟߊ]]߸ [[ߛߏ߬ߛߏ߫ ߡߊ߲߬ߛߊ߬ߟߊ]]߸ ߊ߬ ߣߌ߫ [[ߡߊ߲߬ߘߋ߲߬ ߖߡߊߣߊ|ߡߊ߲߬ߘߋ߲߫ ߡߊ߲߬ߛߊ߬ߟߊ]].
===ߣߊߡߎ߲===
[[ߡߊ߬ߟߌ߬ߓߊ|ߡߊ߬ߟߌ]] [[ߡߊ߲߬ߘߋ߲]] ߓߊ߬ߘߊ (ߞߍ߬ߣߍ ߡߊ߲߬ߘߋ߫) ߦߋ߫ ߕߌ߲߬ߞߎߘߎ߲ ߘߐ߫ ߦߋ߲߬ ߠߋ.
[[ߦߌߟߡߊ:ߘߎ߰ߡߊ߬ߛߓߍ]]
[[ߦߌߟߡߊ:ߞߎ߬ߟߌ߬ߞߙߐ߫ ߕߌ߲߬ߞߎߘߎ߲]]
[[ߦߌߟߡߊ:ߡߊ߬ߟߌ߬ߓߊ]]
[[ߦߌߟߡߊ:ߊߝߙߌߞߌ߬ ߕߟߋ߬ߓߋ]]
[[ߦߌߟߡߊ:ߊߝߙߌߞߌ߬]]
