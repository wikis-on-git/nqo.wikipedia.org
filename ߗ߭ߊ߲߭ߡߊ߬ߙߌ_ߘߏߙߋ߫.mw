'''ߗ߭ߊ߲ߡߊ߬ߙߌ ߘߏߙߋ߫''' ߛߐ߬ߘߐ߲߬ ߘߊ߫ ߥߊ߬ߛߌ߬ߥߙߊ ߁߂ ߁߉߃߉ ߟߋ߬ ߟߊ߫߸ ߞߊ߬ ߛߊ߬ ߓߌ߲ߠߊߥߎߟߋ߲ ߂߉ ߂߀߁߆ ߟߊ߫ [[ߞߐߣߊߞߙߌ߫]]߸ ߊ߬ ߕߘߍ߬ ߦߋ߫ [[ߖߌ߬ߣߍ߫]] ߞߊ߬ߝߏ ߡߐ߰ߓߊ ߘߏ߫ ߟߋ߬ ߘߌ߫.

===ߞߊ߲߬ߞߎߡߊ===

'''ߗ߭ߊ߲߭ߡߊ߬ߙߌ ߘߏߙߋ߫''' ߦߋ߫ ߛߎ߲ߞߎ߲ ߕߌ߲߬ߞߎߘߎ߲ ߖߌ߬ߣߍ߬ ߕߎߞߘߐߟߊ ߟߋ߬ ߘߐ߫߸ [[ߒߛߙߍߜߍ߬ߘߍ߫ ߕߌ߲߬ߞߎߘߎ߲]] ߘߐ߫߸ [[ߟߐ߬ߟߊ߫ ߡߙߊ߬ߓߊ߰ߘߊ߮]] ߘߐ߫߸ ߡߍ߲ ߡߏߦߌߦߙߐ ߦߋ߫ [[ߓߏ߬ߛߎ߫ ߡߙߊ߬ߘߊ߬ߘߎ߯ߟߊ]] ߘߌ߫. ߊ߬ ߕߘߍ߬ [[ߞߟߍ߬ߕߌ߮ ߟߊ߲߬ߛߣߊ߬ ߞߐ߲ߕߋ߬]] ߟߊ߫ ߞߐߘߏ߲ߓߊ߮ ߘߏ߫ ߟߋ߬ ߘߌ߫߸ ߊ߬ ߕߘߍ߬ ߘߊ߫ ߛߎߥߊ߲ߘߟߌ ߝߌ߬ߟߊ߬ ߘߐ߫ (߁߉߉߃ ߣߌ߫ ߁߉߉߈) ߞߊ߬ ߓߊ߲߫ ߞߊ߫ ߂߀߀߃ ߞߏߟߌ߲ߞߏߟߌ߲ ߛߎߥߊ߲ߘߟߌ ߟߊߜߎ߬ߝߎ߲߬. ߊ߬ ߕߘߍ߬ ߦߋ߫ '''''ߖ ߢ ߘ''''' (ߖߌ߬ߣߍ߫ ߢߍߕߊ߮ ߘߍ߭) ߞߎ߲߬ߕߌ߮ ߟߋ߬ ߘߌ߫߸ ߞߙߎߞߊ ߏ߬ ߞߐߦߌ߬ߘߊ߬ ߘߊ߫ [[ߥߛߊ߬ߘߋ߲߬]] ߛߎ߬ߥߊ߲߬ߘߟߌ߬ ߟߊ߬ߓߊ߲ ߘߐ߫ ߦߊߣߌ߬ [[ߛߌ߰ߞߊ߲]] ߠߊߘߎ߲߫ ߕߐ߫ ߞߏߟߌ߲ߞߏߟߌ߲ ߞߊ߬ߝߏ߬ ߖߊߛߏ߲ ߓߟߏ߫ ߂߀߀߈ ߠߊ߫. ߊ߬ ߕߘߍ߬ ߦߋ߫ ߖߌ߬ߣߍ ߝߊ߲߬ߞߊ߬ ߢߣߊߡߊ ߟߐ߯ߓߊߟߐ ߞߎ߲߬ߕߌ߮ ߘߏ߫ ߟߋ߬ ߘߌ߫. [[ߥߜ߭ߊ߬ߘߜ߭ߎ߫ ߓߍ߲߬ߞߊ߲]] ߞߐ߫ ߂߀߁߀ ߓߌ߲ߠߊߥߎߟߋ߲ ߠߊ߫߸ ߊ߬߫ ߕߐ߯ߦߊ߫ ߘߊ߫ ߞߵߊ߬ ߞߍ߫ [[ߞߏߕߌ߯ ߝߟߐ]] ߘߌ߫ [[ߣߊ߲߬ߕߌ߮]] ߟߎ߬ ߓߟߏ߫߸ ߡߍ߲ ߠߎ߬ ߕߘߍ߬ ߝߊ߲߬ߞߊ ߟߊ߫ ߟߏ߲ ߏ߬ ߞߊ߲߬ߠߊ߫. ߊ߬ ߟߊߢߎ߲߫ ߘߊ߫ ߖߡߊ߬ߣߊ ߛߎߥߊ߲ߘߟߌ ߓߍ߯ߦߊߟߞߊ ߛߎߥߊ߲ߘߟߌ ߛߌ߲߬ߝߏ߲߬ߧߊ߬ߟߌ ߟߊ߫ ߞߏߟߌ߲ߞߏߟߌ߲ ߞߊ߬ߝߏ߬ ߖߊߛߏ߲ ߞߐ߫߸ ߊ߬ ߟߊ߫ ߞߎ߲߬ߠߊ߬ߛߌ߮ ߞߎ߲߬ߠߊ߫. [[ߊߟߌߝߊ߫ ߞߐ߲ߘߍ߫]] ߟߊߛߌ߰ ߟߏ߲ ߘߎ߬ߛߊ߬ߜߍ߸ ߏ߬ ߡߍ߲ ߞߍ߫ ߘߊ߫ ߞߊ߲ߕߌ߯ ߛߎߘߊ߲ߣߍ߲߫ ߝߟߐ ߘߌ߫ [[ߓߍ߯ߦߊ]] ߘߐ߫߸ ߗ߭ߊ߲߭ߡߊ߬ߙߌ ߘߏߙߋ߫ ߞߵߊ߬ ߟߊ߫ ߞߎ߲߬ߠߊ߬ߛߌ߮ ߟߊ߫ ߓߙߐߕߐߟߌ ߞߍ߫ ߞߏߟߌ߲ߞߏߟߌ߲ ߂߂ ߂߀߁߀ ߠߊ߫.
