
'''ߊ߲ߘߙߋ߫ ߟߎ߬ߥߊ''' ߡߏߦߌ߫ ߘߊ߫ ߁߉߅߈ ߞߏ߲ߞߏߘߌ߬ߓߌ ߁߆ ߟߋ߬ ߡߊ߬ [[ߒߛߙߍߜߍ߬ߘߍ߫ ߡߙߊ߬ߓߊ߰ߘߊ߮|ߒߛߙߍߜߍ߬ߘߍ߫ ߡߙߊ߬ߓߊ߰ߘߊ]] ߣߌ߫ [[ߖߌ߬ߣߍ߬ ߕߎߞߘߐߟߊ]] ߟߋ߬ ߘߐ߫߸ ߊ߬ ߦߋ߫ ߖߌ߬ߣߍ߫ [[ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲߬ߠߊ]] ߣߴߊ߬ [[ߓߘߍ߬ߓߘߍ߬ߟߌ߬ߟߊ]] ߟߋ߬ ߘߌ߫߸ [[ߦߎ߬ߟߊ ߟߊ߫ ߞߎ߲߬ߠߊ߬ߛߌ߮]] [[ߡߐ߲ߠߌ߲ ߣߌ߫ ߖߌߘߐߝߋ߲ ߡߙߊ߸ ߊ߬ ߣߌ߫ ߞߐ߰ߖߌ߬ߘߐ߫ ߡߊߞߐߙߐ߲ߞߐߙߐ߲ߠߌ߲ ߞߏߕߌ߯]] ߞߘߐ߸ ߂߀߁߅ ߞߏߟߌ߲ߞߏߟߌ߲ ߂߆ ߣߌ߫ ߂߀߁߇ ߘߓߊ߬ߓߌߟߊ ߂߂ ߟߎ߫ ߕߍ߫.

== ߞߊ߬ߙߊ߲ ߣߌ߫ ߞߊ߲߬ߛߓߍߟߌ ߟߎ߬ ==
ߊ߲ߘߙߋ߫ ߟߎ߬ߥߊ ߦߋ߫ [[ߖߊ߯ߓߘߊ ߜ߭ߡߊߟ ߊߓߑߘߍߟ ߣߊߛߍ߯ߙ|ߖߊ߯ߓߘߊ ߜ߭ߡߊߟ ߊߓߑߘߍߟ ߣߊߛߍߙ]] ߖߐ߲ߓߐ߲ߕߌ߮ ߟߋ߬ ߘߌ߫ [[ߝߘߏ߬ߓߊ߬ ߣߊ߲߬ߝߟߏ߬ߦߊ߬ߟߌ]] ߘߐ߫. ߊ߬ ߞߊ߬ ߁߉߉߆ ߣߌ߫ ߁߉߉߉ ߟߎ߬ ߕߍߟߊ ߞߍ߫ [[ߞߣߊߘߊ߫]] ߟߋ߬ ߟߋ߬߸ ߊ߬ ߞߊ߬ ߟߞߊ߬ߙߊ߲߬ߠߌ߲ ߞߍ߫ [[ߞߋߓߍߞߌ߬ ߖߊ߯ߓߘߊ ߟߊ߫ ߡߐ߲ߕߑߙߋߦߊߟ]] (UQAM) ߊ߬ ߣߴߏ߬ ߞߐ߫ [[ߝߘߏ߬ߓߊ߬ ߞߎ߲߬ߠߊ߬ߛߌ߰ߟߌ ߝߊ߬ߛߏ߬ߟߊ߬ߞߊ ߞߊ߬ߙߊ߲߬ߕߊ]] ߟߊ߫ (ENAP) [[ߡߐ߲ߕߑߙߋߦߊߟ]].

== ߊ߬ ߟߊ߫ ߓߟߏߡߞߊ ߣߌ߫ ߓߘߍ߬ߓߘߍ߬ߟߌ ߜߋ߬ߙߋ ==
߁߉߈߃ ߣߌ߫ ߁߉߉߃ ߟߎ߫ ߕߍ߫߸ ߊ߬ ߞߍ߫ ߘߊ߫ ߝߘߏ߬ߓߊ߬ ߣߊ߲߬ߝߟߏ߬ߦߊ߬ߟߌ ߜߋ߬ߟߎ߲߬ߠߌ߲ ߣߊ߲߬ߕߊ߲߬ ߞߎ߲߬ߠߊ߬ߛߌ߰ߟߊ ߘߌ߫߸ ߞߏ߲߬ߘߏ߬ߓߏ߲ ߝߘߏ߬ߓߊ߬ ߗߋߕߌ߮ ߟߊߟߌ߯ߟߊ߫ ߞߙߍߞߙߍߣߍ߲ ߘߌ߫߸ ߝߊ߬ߛߏ ߞߏ߲߬ߘߏ߬ߓߏ߲ ߗߋߕߌ߯ߘߊ ߘߏ߲߬ߖߟߎ߬ߡߊ߬ߟߌ ߞߎߘߎ߲ ߞߎ߲߬ߕߌ߮߸ ߝߘߏ߬ߓߊ߬ ߗߋߕߌ߯ߘߊ ߓߐ߲ߖߘߍߘߐ߫ ߓߐߟߌ ߘߐ߬ߓߛߏ߬ߟߌ ߢߍߥߟߊ ߖߋ߬ߓߌ߬ߦߊ߬ߟߊ߸ ߊ߬ ߣߌ߫ ߝߘߏ߬ߓߊ߬ ߞߏ߲ߘߏߓߏ߲ ߝߛߍ߬ߝߛߍ߬ߟߌ߬ ߛߘߍ ߞߎ߲߬ߕߌ߮. 

ߊ߬ ߓߊ߯ߙߊ߫ ߘߊ߫ [[ߞߋߓߍߞߌ߬ ߣߊ߲߬ߝߟߏ߬ߦߊ߬ߟߌ ߞߏߕߌ߯ߘߊ]] ߟߊ߫߸ ߊ߬ ߣߴߏ߬ ߞߐ߫ ߕߍߕߎ߲߯ߠߌ߲ () ߣߌ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߞߏߟߊߝߐ (prévision)ߟߊߛߌ߲ߘߊ ߟߴߊ߬ ߟߊ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲߬ߠߊ߬ߦߊ ߣߴߊ߬ ߟߊ߫ ߕߌߙߌ߲ߠߌ߲ ߥߛߊ߬ߘߊ߬ߕߌ߰ߦߊ ߣߌ߫ ߘߍ߬ߘߐ߬ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߝߊ߲߬ߝߘߊ߬ߡߊ߬ߗߍ߲߰ߠߌ߲ ߠߎ߫. 

ߞߵߊ߬ ߕߊ߬ ߂߀߀߇ ߡߊ߬ ߞߵߊ߬ ߛߌ߰ ߂߀߁߂ ߟߊ߫߸ ߊ߬ ߞߍ߫ ߘߊ߫ ߓߊ߯ߙߊ ߟߐ߯ߝߍ ߘߌ߫ ߓߊ߯ߙߊ ߛߎ߯ߝߍ ߢߍߥߟߊ ߣߌ߫ ߘߍ߬ߘߐ߬ߞߏ ߟߎ߬ ߛߓߊ߬ߕߌ ߓߊ߯ߙߘߊ ߟߊ߫ ߞߣߊߘߊ߫߸ [[ߞߣߊߘߊ߫ ߞߎ߲߬ߠߊ߬ߛߌ߮]] ߘߐ߫. 

߂߀߁߂ ߟߊ߫߸ ߣߊ߬ ߘߊ߫ ߖߌ߬ߣߍ߫ ߞߊ߬ ߞߍ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߣߌ߫ ߣߊ߲߬ߝߟߏ߬ߦߊ߬ߟߌ ߞߏߕߌ߮ ߟߊߟߌ߯ߟߊ ߣߌ߫ ߜߋ߬ߟߎ߲߬ߠߌ߲ ߢߍߥߟߊ ߟߊ߫߸ ߞߊ߬ ߓߊ߲߫ ߞߊ߬ ߞߍ߫ ߝߘߏ߬ߓߊ߬ ߞߟߊߕߌ߮ ߘߌ߫ ߞߏߕߌ߯ߘߊ߫ ߟߊ߫ ߡߍ߲ ߗߋߦߊߣߍ߲߫ ߦߋ߫ ߝߛߎߞߎ ߘߊߞߘߐ߫߸ ߊ߬ ߣߊ߬ ߘߊ߫ ߟߊߓߊ߲߫ ߡߐ߲ߠߌ߲ ߣߌ߫ ߖߌߘߐߝߋ߲ߡߙߊ ߞߏߕߌ߮ ߘߌ߫ ߂߀߁߆ ߓߌ߲ߠߊߥߎߟߋ߲ ߕߟߋ߬ ߄ ߡߊ߬.

== ߘߎ߲߬ߘߎ߬ߡߊ߬ߞߏ ߟߎ߬ ==
ߊ߲ߘߙߋ߫ ߓߘߊ߫ ߝߘߎ߫ ߞߍ߫߸ ߘߋ߲߫ ߄ ߝߣߊ߫ ߦߴߊ߬ ߓߟߏ߫. 

== ߦߟߌߣߐ ߣߌ߫ ߦߟߌߡߊߛߙߋ ߟߎ߬ ==
{{ߖߌ߬ߣߍ߫ ߓߏ߲߬ߘߊ}}
[[ߦߌߟߡߊ:ߖߌ߬ߣߍ߬ ߞߏߕߌ߮]]
[[ߦߌߟߡߊ:ߖߊ߯ߓߘߊ ߜ߭ߡߊߟ ߊߓߑߘߍߟ ߣߊߛߍߙ ߞߊ߬ߙߊ߲߬ߠߊ߬ߘߋ߲]]
[[ߦߌߟߡߊ:ߞߊ߬ ߡߏߦߌ߫ ߁߉߅߈ ߠߊ߫]]
