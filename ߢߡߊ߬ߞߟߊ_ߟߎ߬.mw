'''ߢߡߊ߬߬ߟߞߟߊ ߟߎ߬ ߢߡߊ߬ߞߟߊ ߦߋ߫ ߡߐ߰ ߟߋ߬ ߘߌ߫''' ߸ ߡߍ߲ ߞߎ߬ߛߊ߲߬ ߢߟߊߞߌߦߊ߫ ߓߊ߯ߙߊ ߟߎ߬ ߣߌ߫ ߦߟߌߟߊߡߌߛߍ߲ߧߊ߫ ߞߏ߫ ߟߎ߬ ߟߊ߫ ، ߣߊߟߌ߬ߡߎ߲ ߓߟߏߟߊߓߊ߯ߙߊ ߟߎ߬ ߘߌ߫ ، ߢߡߊ߬ߞߟߊ ߘߏ߲߬ ߣߌ߫ ߢߊ߬ߙߊ ߓߍ߯ ߞߘߐ߫ ߁ ߘߌ߫ ߛߊ߫ ߸ ߒ߬ߞߊ߬ ߕߎ߬ߡߊ ߘߏ߫ ߟߎ߫ ߟߊ߫ ߸ ߢߊ߬ߙߊ ߘߌ߫ ߞߙߍߞߙߍ߫ ߡߐ߰ ߘߊߘߐߥߛߊ߬ߣߍ߲߫ ߘߊߘߐߘߌ ߟߎ߬  ߘߐߙߐ߲߫ ߠߊ߫ ߸ ߡߍ߲ ߠߎ߫ ߞߎ߬ߛߊ߲ߓߊ ߦߋ߫ ߘߐ߲߬ߞߟߌ߬ߟߊ ߣߌ߫ ߖߡߊ߬ ߘߐ߫ ߞߎߡߊ ߟߎ߬ ߟߊ߫. ߡߊ߲߬ߘߋ߲߫ ߢߡߊ߬ߞߟߊ ߟߎ߬ ߘߐߕߟߊ߫ ߘߊ߫ ߓߟߏߟߊߓߊ߯ߙߊ ߛߎ߯ߦߊ ߟߎ߬ ߕߍ߫ ߛߌ߰ ߥߐ߯ߙߐ ߢߌ߲߬ ߠߎ߫ ߟߋ߬ ߘߌ߫:([[ߣߍ߰ ߓߊ߯ߙߊ]]،[[ߦߙߌ߫ ߓߊ߯ߙߊ]]،[[ߖߌ߫ ߞߊ߲ ߓߊ߯ߙߊ]]،[[ߝߐߟߌߝߋ߲ ߠߊߕߏߟߏ߲]]،[[ߞߙߊ߬ߖߊ߬ߥߏ߬ ߓߊ߯ߙߊ]]،[[ߜߟߏ߬ ߓߊ߯ߙߊ]]

== ߢߊ߬ߙߊ ߦߌߡߟߊ߫ ߁߭ ߸ ߣߍ߰ ߓߊ߯ߙߊ ߟߎ߬ ==
ߣߍ߰ ߓߊ߰ߙߊ߬ߟߊ ߟߎ߫ ߟߋ߬ ߣߎ߬ߡߎ߲ ߠߎ߬ ߘߌ߫ ߸ ߊ߬ ߣߌ߫ ߛߌ߬ߦߊ߬ߞߌ ߟߎ߬ ، ߣߎ߲߱ ߠߎ߫ ߟߋ߬ ߛߏ߲߫ ߞߓߊ ߟߎ߫ ߕߍ߰ ߟߊ߫ ߸ ߞߵߊ߬ߟߎ߬ ߞߍ߫ ߞߋ߬ߡߎ߲ ߕߍߡߊ߬ ߜߊ߲ߛߟߎ ߟߎ߬ ߟߊ߫ ، ߊ߬ߟߎ߬ ߘߌ߫ ߝߊ߲ ߝߍ߫ ߝߎߚߎ߫ ߸ ߝߏ߫ ߕߊ ߦߋ߫ ߢߊ߯ ߞߋ߬ߡߎ߲ ߠߊ߫ ، ߝߊ߲ ߝߍ ߕߎ߬ߡߊ ߸ ߊ߬ߟߎ߬ ߘߌ߫ ߛߏ߲߫ ߞߓߊ ߡߊߘߌߦߊ߫ ߘߐ߲ߞߟߌ ߟߎ߬ ߟߊ߫ ߸ ߞߴߏ߬ ߦߋ߫ ߦߋ߬ߟߋ߲߬ ߖߊ߰ߣߌ߬ ߞߊ߬ ߞߍ߫ ߣߍ߱ ߘߌ߫ ߸ ߥߟߊ߫ ߞߵ߬ߟߋ߬ ߛߐ߫ ߣߍ߱ ߟߊ߫ ، ߕߊ ߓߊ߯ ߢߊ߮ ߘߊߡߌ߬ߣߊ߬ ߞߋ߬ߡߎ߲ ߘߐ߫ ߸ ߊ߬ߟߎ߬ ߘߌ߫ ߝߊ߲ ߝߍ߫ ߓߟߏߞߊ߬ ߸ ߞߵߊ߬ ߕߏ߫ ߘߐ߲߬ߞߟߌ߬ߟߊ ߘߐߙߐ߲߫ ߡߊ߬. ߛߏ߲߫ ߞߓߊ ߡߊߘߌߦߊ߫ ߘߐ߲ߞߟߌ ߏ߬ ߘߏ߫ ߝߟߍ߫ ߣߌ߲߬
        ߘߎ߱ ߘߋ߲߫ ߝߟߐ، ߝߘߊ߫ ߜߍߟߍ߲߫    ,ߒ߬ ߧߴߌ߬ ߞߟߌ߫ ߟߊ߫، ߝߘߊ߫ ߞߎߘߎ߲߫

       ߒ ߧߴߌ ߡߊߘߌߦߊ߫ ߟߊ߫، ߝߘߊ߫         ߌ ߦߋ߫ ߞߍ߫ ߣߍ߱ ߘߌ߫، ߝߘߊ߫ ߞߎߘߎ߫

       ߞߍ߫ ߣߍ߰ߝߌ߲ ߘߌ߫، ߛߏ߲߫ ߞߓߊ߫          ߌ ߦߋ߫ ߦߟߍ߬ߡߊ߲߫ ߒ ߢߍ߫، ߝߘߊ߫ ߞߎߘߎ

       ߌ ߦߟߍ߬ߡߊ߲߫ ߖߊ߰ߣߌ߬، ߝߘߊ߫ ߜߍߟߍ߲߫     ߌ ߦߋ߫ ߞߍ߫ ߣߍ߱ ߘߌ߫، ߝߘߊ߫ ߞߎߘߎ߲߫

       ߌ ߞߍ߫ ߒ ߢߍ߫ ߣߍ߱ ߘߌ߫، ߝߘߊ߫        ߒ ߧߴߌ ߞߍ߫ ߘߊ߬ߓߊ ߘߌ߫، ߝߘߊ߫ ߞߎߘߎ߲߫

       ߒ ߧߴߌ ߞߍ߫ ߡߎ߬ߙߎ ߘߌ߫، ߞߓߊ߫        ߞߵߌ߬ ߞߍ߫ ߓߌ߬ߢߍ ߘߌ߫، ߝߘߊ߫ ߞߎߘߎ߲߫

      ߘߍ߬ߡߍ߲߬ ߒ ߞߊ߲߬ ߖߊ߰ߣߌ߬، ߛߏ߲߫ ߞߓߊ߫       ߌ ߦߋ߫ ߒ ߛߐ߫ ߣߍ߱ ߟߊ߫، ߝߘߊ߫ ߞߎߘߎ߲߫

       ߘߎ߱ ߘߋ߲ߞߍ ߸ ߝߘߊ߫ ߛߎ߫،          ߘߎ߱ ߘߋ߲߫ ߝߟߐ߫، ߞߓߊ߫ ߞߎߘߎ߲߫

       ߌ ߦߟߍ߬ߡߊ߲߫ ߣߍ߱ ߘߌ߫، ߝߘߊ߫         ߒ ߧߴߌ ߡߊߕߙߊ߫ ߟߊ߫، ߝߘߊ߫ ߞߎߘߎ߲߫

       ߒ ߓߴߌ ߖߊ߲ߛߊ ߟߋ߬، ߝߘߊ߫ ߜߍߟߍ߲     ߞߵߌ߬ ߛߐ߫ ߖߋ߬ߟߌ ߟߊ߫، ߝߘߊ߫ ߞߎߘߎ߲߫

       ߒ ߓߴߌ ߟߊߘߌߦߊ߫ ߟߋ߬ ߸ ߞߓߊ߫ ߛߎ߫ ߸  ߞߊ߬ ߒ ߘߋ߲ ߕߐ߯ߟߴߌ ߟߊ߫ ߸ ߝߘߊ߫ ߞߎߘߎ߲߫

       ߝߌߝߊ߬ ߝߌߝߊ߬، ߝߘߊ߫ ߸           ߝߌߝߊ߰ ߝߌߝߊ߯ ߸ ߝߘߊ߫ ߞߎߘߎ߲߫

       ߓߊߙߌߞߊ߫ ߣߍ߱ ߟߊ߫، ߝߘߊ߫ ߛߎ߫    ߤߍ߲߫ ߌ ߖߊ߲ߛߊ ߟߊ߫، ߞߓߊ߫ ߞߎߘߎ߲߫ .

== ߣߎ߲߬ߡߎ߲ ߘߏ߫  ߟߎ߫ ߦߟߍ߬ߡߊ߲ ߢߊ ==
     ߥߊ߯ߕߌ ߘߏ߫ ߟߊ߫ ߸ ߡߊ߲߬ߘߋ߲߫ ߣߎ߬ߡߎ߲ ߘߏ߫ ߟߎ߫ ߞߊ߬ ߣߍ߰ ߓߊ߯ߙߊ ߣߌ߫ ߦߙߌ߫ ߓߊ߯ߙߊ ߓߟߏߞߊ߬ ߝߋߎ߫ ߸ ߞߊ߬ ߦߟߍ߬ߡߊ߲ ߞߊ߬ ߞߍ߫ ߖߊ߬ߥߏ߬ ߞߍ߬ߟߊ ߟߎ߬ ߘߌ߫ ߸ ߏ߬ ߟߎ߫ ߟߋ߬ ߞߙߏߞߏ ߟߎ߬ ߘߌ߫
ߣߎ߲߱ ߠߎ߬ ߘߌ߫ ߕߏ߫ ߝߊ߲ ߝߍ߫ ߟߊ߫ ߞߋ߬ߡߎ߫ ߠߊ߫ ߝߎߚߎ߫ ߸ ߝߏ߫ ߕߊ ߘߌ߫ ߢߊ߯ ߜߊ߲ߛߟߎ ߞߣߐ߫ ߞߊ߬ ߣߍ߱ ߦߋ߬ߟߋ߲߬ ߞߊ߬ ߓߐ߫ ߛߏ߫ ߞߓߊ߫ ߘߐ߫ ، ߏ߬ ߕߎ߬ߡߊ ߊ߬ߟߎ߬ ߓߘߊ߫ ߝߊ߲ ߝߍ߫ ߓߟߏߞߊ߬ ߞߊ߬ߙߌ߯ ߕߊ ߢߊ߯ ߕߎߡߊ ߟߊ߫ ߸ ߞߵߊ߬ ߕߏ߫ ߓߐ߰ߝߍ߬ ߝߢߐ߫ ߘߐߙߐ߲ ߡߊ߬ ، ߏ߬ ߘߌ߫ ߕߏ߫ ߞߎߟߎ߲ߞߎߟߎ߲ ߠߊ߫ ߝߐ߬ߟߍ ߟߎ߫ ߝߍ߬ ߛߊ߫ ߝߏ߫ ߞߊ߬ ߣߍ߱ ߦߋ߬ߟߋ߲߬ ߓߟߐߟߐߟߐ߫ ߣߎ߲߱ ߠߎ߬ ߦߋ߫ ߣߍ߱ ߏ߬ ߟߋ ߞߍ߫ ߟߊ߫ ߡߎ߬ߙߊ߲ ߠߎ߬ ߣߌ߫  ߓߊ߯ߙߊߟߊ߲ ߠߎ߬ ߣߌ߫ ߞߟߍ߬ߟߊ߲ ߠߎ߬ ߣߌ߫ ߡߐ߱ ߡߎߣߊ߲ߝߊ߲ ߝߋ߲ ߛߎ߮ ߓߍ߯ ߘߏ߫ ߘߌ߫ ، ߏ߬ ߝߋ߲ ߘߏ߫ ߟߎ߫ ߕߐ߮ ߝߟߍ߫ ߣߌ߲߬

== ߝߐߟߌߝߋ߲ ߠߎ߫ ==

* '''ߝߐߟߌߝߋ߲ ߠߎ߬ ߦߏ߫''': ([[ߘߊ߬ߙߏ]]، [[ߞߊ߬ߙߌ߬ߢߊ߲]]، [[ߛߍ߯ߛߍ߮]]، [[ߖߐߙߐ]]، [[ߞߍ߲ߞߍ߲]]،[[ߕߊߟߊ߲]]، [[ߥߎߙߋ߲]]

* '''ߞߟߍ߬ߟߊ߲ ߠߎ߬ ߦߏ߫''': [[ߞߌ߲ߝߊ߲]]، [[ߛߐߜߍ]]، [[ߞߐ߬ߘߙߍ]]، [[ߛߌ߲ߜߌ߲]]، [[ߕߐ߰ߜߊߛߌ]]، [[ߕߊ߲ߓߊ]]، [[ߓߌ߬ߢߍ]]، [[ߡߏ߬ߙߌ߬ߝߊ]]، [[ߜߏ߬ߞߌ]]،([[ߣߍ߰ ߝߎ߯ߟߊ]]) [[ߓߌߙߌ߲ߕߊ߲ ߣߍ߰ ߘߙߌߞߌ]]  

== ߖߐ߯ߙߊ߲ ߠߎ߬ ==

* '''ߖߐ߯ߙߊ߲ ߠߎ߬ ߦߏ߫''': ( [[ߞߙߊ߬ߝߋ]]، [[ߣߍ߰ߛߋ߲]]، [[ߛߍ߬ߓߙߍ]]، [[ߞߏ߲ߓߘߊ]]، [[ߓߙߊߓߙߊ]]، [[ߞߏ߲ߓߘߊ]]، [[ߜߏ߯ߙߏ]]، [[ߞߏߢߌ߲]]، [[ߞߏ߲ߛߋ߲]]، [[ߓߋ߬ߜߊߟߌ]]، [[ߟߐ߬ߜߊߟߌ]]، [[ߡߌ߬ߘߊ߬ߜߊߟߌ]]

== ߓߊ߯ߙߊߟߊ߲ ߠߎ߬ ==

* '''ߓߊ߯ߙߊߟߊ߲ ߠߎ߬ ߦߏ߫''':( [[ߡߎ߬ߙߎ]]، [[ߘߊ߬ߓߊ]]، [[ߞߊ߬ߡߌ߬ߦߊ]]، [[ߕߋ߰ߙߊ߲]] [[ߖߋ߲ߘߋ]]، [[ߕߏߘߌ]]، [[ߓߊ߬ߙߊ߲]]، [[ߕߐ߲߬ߘߐ]]، [[ߖߐߣߊ߲]]، [[ߛߐ߲߬ߓߍ]]، [[ߛߐ߲߬ߘߐ]]، [[ߟߏߦߌ]]، [[ߛߋ߲߬ߠߊ߲]]، [[ߛߏߟߌ]]، [[ߥߟߎ߬ߣߍ߲]]، [[ߓߟߊ߬ߣߍ߲]]، [[ߞߊ߬ߞߊ]]، [[ߛߊ߲ߘߌ]]، [[ߞߊߕߟߍ]]، [[ߟߛߍߟߊ߲]]، [[ߣߎ߰ߟߊ߲]]، [[ߓߟߐ߬ߙߋ߲]]، [[ߞߐ߲߬ߕߌ߲]]، [[ߞߊߙߌߢߊ߲]]، [[ߞߍ߲߬ߞߍ]]، [[ߞߡߋߛߎ]]، [[ߕߌ߬ߛߌߙߊ߲]]، [[ߘߏߟߋ߲]]، [[ߜߊߟߏ߲]]، [[ߡߛߊ߬ߞߊ]]، [[ߛߐ߰ߙߊ߲]]، [[ߛߘߌߓߊ]]، [[ߢߐߙߐ߲ߣߍ߲]]، [[ߖߟߐ߬ߞߐ]]، [[ߥߙߐ߬ߕߐ]]، ( [[ߞߊ߬ߟߌ߬ߟߊ߲]]) [[ߛߊ߬ߦߌ߬ߟߊ߲]]، ( [[ߡߌߛߋߟߌ]]، [[ߞߙߊߟߌߟߊ߲]]

== ߛߌ߬ߦߊ߬ߞߌ ߟߎ߫ ==

* '''ߛߌ߬ߦߊ߬ߞߌ ߟߎ߬ ߘߌ߫ ߣߍ߰ ߡߐ߬ߟߐ߲߬ߡߊ߫ ߞߏ߬ߙߌ߬ߞߏ߬ߙߌ߬ߓߊߟߌ ߟߎ߬ ߞߍ߫ ߡߊ߬ߛߘߌ ߟߎ߬ ߣߌ߫ ߡߊ߬ߖߐ߯ߙߊ߲ ߠߎ߬ ߘߌ߫''' ، ߣߍ߰ ߡߐ߬ߟߐ߲ߡߊ ߏ߬ ߟߎ߫ ߟߋ߬ ߛߊߣߌ߲ ߣߌ߫ ߥߊߘߌ ߟߎ߬ ߘߌ߫

  ߊ߬ ߣߌ߫ ߞߏߟߏ߲ߛߏ߲߫ ߗߋ߲߰ߓߊ ߟߎ߬ ، ߣߊߟߌ߬ߡߎ߲ ߖߌ߬ߖߌ߬ߛߊߣߌ߲ ߣߌ߫ ߖߌ߬ߖߌ߬ߥߊߘߌ ߟߎ߬ ߘߌ߫ ، ߡߊ߬ߖߐ߯ߙߊ߲ ߏ߬ ߘߏ߫ ߟߎ߫ ߕߐ߮ ߝߟߍ߫:(( ߜߊߙߊ߲ߜߊߙߊ߲، ߞߐ߬ߦߌ߬ߣߍ߲، ߜߊ߲ߘߋ߲، ߞߊ߲ ߠߊ߫ ߞߟߏߣߍ߲، ߛߋ߲߬ ߠߊ߬ ߖߟߐߞߐ

== ߕߟߏߘߐ ߟߎ߫ ==
    ߊ߬ ߣߌ߫ ߕߟߏߘߐ ߟߎ߬، ߦߏ߫: [[ߛߎ߬ߡߊ߲ߕߌ]]، [[ߝߏ߰ߙߌ]]، [[ߖߌߛߎߘߎ߲]]، [[ߥߙߏߟߏ߲ߓߊ]]، [[ߥߢߍߡߍ]]߸

   ߊ߬ [[ߣߌ߫]] [[ߕߙߎ߬ߞߊ߲]] ߣߌ߫ [[ߖߊ߲ߓߋ]]، ߣߌ߫ [[ߛߌߛߌߘߐ]] ߟߎ߬

* '''ߊ߬ߟߋ߬ ߣߎ߲߱ ߠߎ߫ ߡߏ߬ߛߏ ߟߎ߬ ߘߌ߫ ߣߊ߰ߘߌ߬ ߓߐ߮ ߘߐߓߍ߲߬ ߡߎ߬ߙߊ߲ ߠߎ߬ ߘߌ߫'''، ߦߏ߫: ߘߊ߱، ߝߊߢߊ߲، ߝߊ߮، ߝߊ߯ߟߋ߲، ߓߟߍ، ߘߎߓߊߘߊ߮، ߘߎ߲، ߘߎ߲ߣߍ߲، ߘߎ߲ߞߊ߲ߖߊ߲، ߥߛߎߟߊ߲ߘߊ߮، ߛߌ߲ߞߏ، ߛߐ߬ߙߐ߲، ߢߌ߲߬ߘߌ߲، ߞߏ߬ߙߊ߬ߓߊ، ߞߋ߲߬ߘߊ߬ ߞߘߎ .
   (( ߖߊ߲ߕߏ߬ߒߘߐ )) ߛߏ߲߫ ߞߓߊ߫ ߥߊߟߢߌߡߊߟߐ߲ ߡߊ߬ ߸ ߣߎ߲߱ ߠߎ߫ ߘߋ߬ߙߌ߬ߣߍ߲ ߕߘߍ߬ ߛߏ߲߫ ߞߓߊ ߛߐ߫ ߟߊ߫ ߖߊ߲ߛߊ߬ߟߌ߬ ߝߋ߲ ߠߎ߬ ߟߊ߫ ߸ ߛߌ߬ߛߍ ߣߌ߫ ߥߏ߬ߙߏ ߣߌ߫ ߘߍ߱ ߟߎ߬ ، ߊ߬ ߣߌ߫ ߞߵߊ߬ߟߎ߬ ߘߋ߲߫ ߠߎ߬ ߕߐ߯ߟߊ߫ ߞߏ߫( ߝߘߊ߫ ߞߎߘߎ߲ ߥߟߊ߫ ߝߙߊ߫ ߞߎߘߎ߲ )

   ߏ߬ ߞߐ߫ ߸ ߊ߲ ߓߋ߲ߓߊ ߟߎ߫ ߕߋ߬ߟߋ ߘߐ߫ ߸ ߣߎ߲߱ ߠߎ߬ ߟߊ߫ ߣߍ߰ߓߐ߬ ߓߊ߯ߙߊ ߟߊߡߌߣߌ߲ߣߍ߲߫ ߕߘߍ߬ ߘߏ߫ ߞߏ߫ ߟߎ߬ ߣߌ߫ ߖߌߣߊ߫ ߞߏ ߟߎ߬ ߣߌ߫ ߛߎߓߊ߯ߦߊ ߟߎ߫ ߟߋ߬ߟߊ߫ ߸ ߊ߬ ߣߌ߫ ߘߓߌ߬ߘߐ߬ߦߊ߬ ߞߏ߬ ߛߌߦߊߡߊ߲ ، ߒ߬ߞߊ߬ ߛߌ߬ߟߡߊ߬ߦߊ ߟߐ߬ߞߎ ߛߊ߫ ߸ ߊ߬ ߣߌ߫ ߕߎ߬ߓߊ߬ߓߎ ߣߊ߭ ߡߍ߲ ߞߍߣߍ߲߫ ߣߍ߰ ߘߊߣߐ߲߮ ߘߌ߫ ߞߊ߬ ߜߊ߲ߛߟߎ߬ ߞߏ ߓߟߏߞߊ߬ ߸ ߏ߬ ߟߎ߫ ߟߋ߬ ߞߊ߬ ߣߎ߲߰ߦߊ ߘߏ߫ ߞߏ ߟߎ߫ ߝߊ߲ߞߊ ߘߐ߯ߦߊ߫ ߞߊ߬ߞߎ߬ߘߊ߬ ߥ߯ߕߌ ߢߌ߲߬ ߠߊ߫

== ߦߙߌ߫ ߓߊ߯ߙߊ ==
ߦߙߌ߫ ߓߊ߯ߙߊ ߕߘߍ߬ ߞߎ߬ߟߋ ߟߎ߫ ߟߋ߬ ߓߟߏ߫ ، ߒ߬ߓߊ߬ ߏ߬ ߣߊ߬ ߘߊ߫ ߦߟߍ߬ߡߊ߲߫ ߟߊ߫ߢߡߊ߬ߞߟߊ ߦߌߟߡߊ
 ߞߎ߲߬ߠߊ߬ ߢߊ ߡߍ߲ ߸ ߊ߲ ߓߍߣߵߏ߬ ߢߊߛߌߝߴߊߟߎ߫ ߢߍ߫ ߞߐߟߊ߫ ߸ ߣߌ߫ ߛߊ߲ ߓߟߌ߫ ߡߊ߯ߙߌ ߛߐ߲߬ ߘߊ߫ .
ߝߊ߲ߓߟߊߣߎ߲߮ ߠߎ߬ ߦߋ߫ ߝߋ߲ ߡߍ߲ ߠߎ߬ ߟߊߘߊ߲ ߠߊ߫ ߦߙߌ߫ ߘߐ߫ ߸ ߏ߬ ߘߏ߫ ߟߎ߫ ߕߐ߮ ߝߟߍ߫
 ߊ߬ߟߎ߬ ߘߌ߫ ߓߊ߯ߙߊߟߊ߲ ߠߎ߫ ߞߊ߬ߟߊ ߘߏ߲߬ ߦߏ߫ : ߕߋ߰ߙߊ߲ ߣߌ߫ ߘߊ߬ߓߊ ߣߌ߫ ߞߊ߬ߡߌߦߊ ߣߌ߫ ߡߎ߬ߙߎ  ߡߍߣߍ߲ ߠߎ߬ ߣߴߊ߬ߟߎ߬ ߜߍ߲ߛߍ߲ ߠߎ߬
'''ߊ߬ߟߎ߬ ߘߌ߫ ߞߎߟߎ߲ ߠߎ߬ ߟߊߘߊ߲ ߦߙߌ߫ ߥߎ߬ߣߊ߲ߞߏߙߏ߲ ߜߊ߲ߞߊ߫ ߓߟߋߓߟߋ߫  ߟߎ߬ ߘߐ߫''' ، ߦߏ߫: ( ߞߎߟߎ߲ߙߋ߲، ߞߎߟߎ߲ߓߊ، ߜߋ߲߬ߜߋ، ߞߊ߲ߞߋ، ߒߝߊ߬ߝߋ߬ߙߋ. )

'''ߊ߬ߟߎ߬ ߘߌ߫ ߛߌ߰ߟߊ߲ ߠߎ߬ ߣߌ߫ ߟߊߟߊ߲ ߠߎ߬ ߟߊߘߊ߲ ߝߍߙߍ߲ ߠߎ߬ ߘߐ߫، ߦߏ߫''' : ߥߊ߰ߣߍ߲، ߜߍ߬ߡߍ، ߛߍ߲߬ߡߍ، ߜߋ߲ߜߘߋ، ߞߎߘߎ߲، ߟߊ߫ ߞߏ߲، ߞߏ߲ߕߏ، ߟߊߞߊ߬ߖߊ߲ .

'''ߊ߬ߟߎ߬ ߘߌ߫ ߡߛߏ߬ߦߊ߬ ߡߎߙߊ߲ ߠߎ߬ ߟߊߘߊ߲''' ، ߦߏ߫ : ( ߝߙߊ، ߛߏ߲߬ߜߟߊ، ߥߟߋ߬ߞߋ، ߞߎߣߊ߲، ߓߌ߲ߞߊ، ߞߏ߬ߟߏ߲، ߞߏ߬ߟߏ߲߬ߞߊߟߊ߲ .

'''ߊ߬ߟߎ߬ ߘߌ߫ ߖߛߋ߬ ߘߊ߲ߠߊ ߟߊ߫ ߞߐ߬ߙߍ ߡߎߙߊ߲ ߠߎ߬ ߟߊߘߊ߲''' ، ߦߏ߫ : ( ߞߎߟߎ߲ߘߋ߲، ߛߏ߬ߟߏ، ߞߝߊ،ߘߐ߲߬ߛߋ߲߬ߞߟߏߡߊ߲، ߥߟߊ߫ ߖߌ߲߯ߘߊߟߊ

'''ߊ߬ߟߎ߬ ߘߌ߫ ߓߊ߯ߙߊߟߊ߲ ߠߎ߬ ߟߊߘߊ߲''' ، ߦߏ߫ : ߥߊ߬ߟߊ، ߞߎߘߎ߲ߘߋ߲، ߥߎߘߋ߲، ߓߏ߲߬ߓߊߟߌ، ߦߙߌߛߏ، ߓߌ߬ߟߊ߬ߞߙߏ߬ߣߍ߲߫ ߞߣߐߘߐߘߌ، ߖߎ߬ߝߊ ߥߟߊ߫ ߖߎߓߊ

== ߝߐߟߌߝߋ߲߫ ߠߎ߬ ߟߊߘߊ߲߲ ==
'''ߊ߬ߟߎ߬ ߘߌ߫ ߝߐߟߌߝߋ߲ ߠߎ߬ ߞߟߐ ߟߎ߬ ߟߊߘߊ߲''' ، ߦߏ߫ :( [[ߘߎ߬ߣߎ߲]]،[[ߖߋ߲߬ߓߋ]]، [[ߕߊ߬ߡߊ߲]]، [[ߕߊߓߟߊ]]، [[ߕߊߓߎߟߋ]]، [[ߛߊ߲ߜߊ]] [[ߞߙߏߞߕߏ]]،[[ߞߏ߬ߣߌ߲߬]] [[ߓߘߊ]]،[[ߓߟߊ]]، ߛߊ߲ߜߙߊ، ߖߊ߬ߥߎ߬ ߓߘߎ

ߊ߬ߟߎ߬ ߘߌ߫ [[ߖߏ߭]] ߟߎ߬ ߣߌ߫ [[ߢߊߘߐ]] ߟߎ߬ ߣߌ߫ [[ߞߏ߬ߡߊ߬ߞߎ߲]] ߣߌ߫ [[ߞߏ߲߬ߘߋ߲߬]] ߞߎ߲ ߣߌ߫ [[ߖߌ߬ߦߊ߬ߘߐ]] ߟߎ߬ [[ߡߊߟߛߍ߫]]
 '''ߊ߬ߟߎ߬ ߘߌ߫ ߓߏ߲ ߖߐ߯ߙߊ߲ ߠߎ߬ ߟߊߘߊ߲'''،ߦߏ߫ :([[ߞߏ߲]]،[[ߞߊ߲ߞߌߙߊ]]، [[ߞߏ߲ߞߏ߬ߟߏ߲]] 

== ߖߌߞߊ߲ ߓߊ߯ߙߊߟߊ ߟߎ߬ ==
ߢߡߊ߬ߞߟߊ ߦߌߟߡߊ߫ ߛߓߊߣߊ߲

ߡߊ߲߬ߘߋ߲߫ ߞߊ߬ ߓߊߓߊ ߟߎ߬ ߣߌ߫ ߓߊߟߋ߲ ߠߎ߬ ߣߌ߫ ߞߎߟߎ߲ ߠߎ߬ ߓߍ߯ ߟߊߕߊ߬ߡߌ߲߬ ߢߡߊ߬ߞߟߊ ߡߍ߲ ߠߎ߫ ߡߊ߬ ߸ ߏ߬ ߟߎ߫ ߟߋ߬ ߛߡߐ߬ߣߐ ߟߎ߬ ߣߌ߫ ߜߏ߬ߛߏ ߟߎ߬ ߘߌ߫ ، ߊ߬ߟߎ߫ ߞߊ߬ ߘߊ߲ߞߊ߲ ߠߎ߬ ߣߌ߫ ߓߊ߫ ߡߐ߲ ߣߌ߫ ߖߌߞߊ߲ ߡߊߘߏߣߌ߲ߠߌ߲ ߣߌ߫ ߓߊ߫ ߟߊߕߍ߯ߟߌ ߟߎ߬ ߓߍ߯ ߘߏ߲߬ ߊ߬ߟߎ߫ ߟߋ߬ ߓߟߏ߫ ، ߏ߬ ߟߋ ߞߐߛߐ߲߬ ߸ ߣߌ߫ ߓߊ߫ ߕߍ߫ ߦߌߟߊ ߡߍ߲ ߸ ߊ߬ߟߎ߬ ߕߴߊ߬ߟߎ߬ ߡߊߞߍ߫ ߟߊ߫ ߦߋ߲߬ ߠߎ߬ ߘߐ߫ ߝߋߎ߫. ߊ߬ ߝߐ߫ ߣߴߊ߬ߟߎ߬ ߡߊ߬ ߏ߬ ߟߋ ߘߐ߫ ߞߏ߫ ߓߊߡߐ߮ ߟߎ߬

ߤߊߟߌ ߓߌ߬ ߸ ߌ ߓߊ߯ ߞߢߐ߫ ߡߊߟߐ߫ ߞߎ߲ߕߋ߮ ߞߊ߲߫ ߡߍ߲ ߝߏ߬ߟߌ߬ ߟߊ߬ߛߋ ߘߐ߫ ߡߊ߲߬ߘߋ߲߫ ߝߊ߲߬-ߊ-ߝߊ߲߬ ߞߏ߫((ߡߏߙߌ ߞߊ߲ߘߊ ߟߏ߯ߟߎ ߘߴߊߟߎ߫ ߝߏ߬ ߸ ߢߊ߬ߙߊ ߣߊ߯ߣߌ߲ ߘߴߊߟߎ߫ ߞߐ߲߬ߘߐ߲߬ )) ߌ ߦߴߊ߬ ߟߐ߲߫ ߞߏ߫ ߓߊߓߊ߫ ߕߍ߫ ߏ߬ ߟߎ߬ ߓߘߊ ߸ ߓߊߟߋ߲ ߕߴߦߋ߲߬ ، ߏ߬ ߟߋ ߞߏߛߐ߲߬߸ߊ߬ ߞߊ߬ ߢߊ߬ߙߊ ߦߙߌߞߊ ߘߊ߲߬ ߣߊ߯ߣߌ߲ ߡߊ߬ ، ߣߌ߫ ߡߍ߲ ߠߎ߬ ߦߋ߫ ߓߊ ߝߍ߬ ߛߊ߫ ߸ ߏ߬ ߟߎ߬ ߦߴߊ߬ ߝߐ߫ ߟߊ߫ ߝߏ߬ߟߌ߬ ߟߊ߬ߛߋ ߘߐ߫ ߟߋ߬ ߞߏ߫ : [ ߡߏߙߌ ߞߊ߲ߘߊ ߟߏ߯ߟߎ ߘߴߊߟߎ߫ ߝߏ߬ ߸ ߢߊ߬ߙߊ ߟߎ߬ ߘߴߊߟߎ߫ ߝߏ߬

ߓߊߡߐ߮ ߟߎ߫ ߟߋ߬ ߖߍ߮ ߣߌ߫ ߞߊ߲ߖߏ ߣߌ߫ ߓߊ߲ߓߊ ߣߌ߫ ߡߊ߭ ߟߎ߫ ߡߌ߬ߘߊ߬ ߟߊ߫ ߓߊ ߟߎ߬ ߣߌ߫ ߞߐ߭ ߟߎ߬ ߣߌ߫ ߓߊߟߋ߲ ߠߎ߬ ߞߣߐ߫ ߸ ߞߊ߬ ߡߌ߬ߙߌ߲߬ߘߌ ߡߍ߬ߦߊ߬ߓߐ ߏ߬ ߟߎ߫ ߛߏ߬ߓߏ ߟߊ߫ ، ߦߙߐ ߡߍ߲ ߠߎ߬ ߡߐ߲ߠߌ߲ ߟߊߕߐ߲ߣߴߊ߬ߟߎ߫ ߡߊ߬ ߸ ߏ߬ ߟߎ߫ ߟߋ߬ ߘߊ߬ߟߊ ߟߎ߬ ߣߌ߫ ߘߏߘߊ ߟߎ߬ ߣߌ߫ ߜߍ߬ߘߍ߲߬ߜߍߘߍ߲ ߠߎ߬ ߘߌ߫ .

ߓߊߡߐ߮ ߟߎ߬ ߡߊߟߐ߲ߣߍ߲ߓߊ ߟߋ߬ ߛߎߦߊ ߘߐ߫ ߸ ߞߏ߫ ߊ߬ߟߎ߬ ߦߴߊ߬ߟߎ߫ ߦߟߍ߬ߡߊ߲߬ ߠߊ߫ ߓߊ߲ߓߊ ߟߎ߬ ߘߌ߫ ߞߊ߬ ߥߊ߫ ߖߍ߯ ߘߏ߲߬ߣߍ߲ ߠߎ߫ ߡߌ߬ߘߊ߬ ߖߌ ߞߘߐ߫ ߝߘߊ߫ ߥߏ ߟߎ߬ ߟߊ߫ ، ߊ߬ ߣߴߊ߬ߟߎ߬ ߦߋ߫ ߛߎߓߊ߯ߦߊ ߞߍ߫ ߟߊ߫ ߞߊ߬ ߥߊ߫ ߓߊ߲ߓߊ߬ ߓߟߋߓߟߋ ߟߎ߫ ߛߘߌ߬  ߖߌ߫ ߞߘߐ߫ ߝߊߟߊ߲ ߠߎ߬ ߟߊ߫ ߞߊ߬ ߓߐ߫ ߏ߬ ߟߎ߬ ߢߣߊߡߊ ߘߌ߫.

ߓߊߡߐ߮ ߟߎ߬ ߡߊߟߐ߲ߣߍ߲ ߖߍ߯ ߞߟߏ߫ ߟߞߊߘߌ ߝߣߊ߫ ߘߐ߫ ߞߏߛߓߍ߫ ، ߓߊ  ߊ߬ߟߎ߬ ߓߴߛߋ߫ ߖߍ߯ ߞߟߏߡߊ ߟߎ߫ ߡߐ߬ߣߍ߲ ߣߌ߫ ߞߌߣߌ߲ ߘߏ߲߰ ߠߊ߫ ߢߐ߲߮ ߠߊ߫ ߸ ߝߏߦߌ ߘߏ߲߬ ߕߍ߫ ߖߵߊ߬ߟߎ߬ ߞߊ߲ ߘߐ߫ ، ߊ߬ ߣߌ߫ ߝߣߊ߫ ߸ ߖߍ߯ ߞߟߏ ߓߊ߯ ߖߊ߬ ߡߐ߱ ߡߍ߲ ߞߊ߲ ߘߐ߫ ߸ ߊ߬ߟߎ߬ ߘߴߏ߬ ߓߙߐ߫ ߞߊ߬ ߞߟߏ ߟߊߖߌ߰ ߌ ߞߘߐ߫ ߕߋ߲߬ ، ߕߎ߬ߢߊ ߞߏ߬ߣߌ߲ ߦߋ߫ ߞߟߏ߫ ߓߙߐ߫ ߞߙߌߛߌ ߏ߬ ߘߐ߫ ߝߊ߯ߛߌ ، ߓߊ ߏ߬ ߞߙߌߛߌ ߘߌߡߊ߲ ߡߍ߲ ߦߋ߫ ߒߠߋ ߖߍ߬ߘߍ ߞߣߐ߫ ߸ ߒ ߓߘߊ߫ ߞߟߏ߫ ߛߌߦߊߡߊ߲ ߓߙߐ߫ ߏ߬ ߟߊ߫ ߞߵߊ߬ߟߎ߬ ߟߊߖߌ߰ ߏ߬ ߦߌߟߊ ߞߋߟߋ߲ ߡߎ߰ߡߍ ߘߐ߫.

== ߝߐߟߌߝߋ߲ ߟߊߥߍ߲ߖߍߟߊ ߟߎ߬ ==
ߢߡߊ߬ߞߟߊ ߦߌߟߡߊ߫ ߣߊߣߌ߲ߣߊ߲

ߡߊ߲߬ߘߋ߲߫ ߞߊ߬ ߖߋ߬ߟߌ ߟߎ߫ ߟߐ߬ ߝߐߟߌߝߋ߲ ߟߊߕߏߟߏ߲ ߣߌ߫ ߘߐ߲߬ߞߟߌ߬ߟߊ ߣߌ߫ ߘߐ߲߭ ߠߎ߬ ߖߍ߲ߓߍ߲ߛߌ߮ ߟߊ߫ ، ߛߌ߫ ߛߌߦߊߡߊ߲ ߦߋ߫ ߖߌ߬ߟߌ߬ߦߊ ߘߐ߫ ، ߒ߬ߞߊ߬ ߖߌ߬ߟߌ ߔߌߦߐߔߌߦߐ ߦߋ߫ ߞߎߦߊߕߍ ߟߋ߬ ߘߌ߫ ، ߊ߰ ߝߐ߫ ߟߊ߫ ߏ߬ ߟߋ ߘߐ߫ ߸ ߞߏ߫ ߖߋ߬ߟߌ߬ ߡߊ߫ ߞߎߦߊߕߍ߫ ߓߐ߫ ، ߞߊ߬ߕߎ߲߯ ߸ ߛߌ߫ ߛߘߍߡߊ߲ ߦߋ߫ ߡߊ߲߬ߘߋ߲߫ ߸ ߏ߬ ߓߍ߯ ߖߋ߬ߟߌ ߣߴߊ߬ ߣߎ߬ߡߎ߲ ߣߴߊ߬ ߕߏ߲ߕߌ߮ ߦߴߊ߬ ߘߐ߫ ߟߋ߬ ، ߡߌ߬ߛߊ߬ߟߌ߬ ߘߐ߫ ߸ ߦߏ߫  ߞߙߏ߬ߡߊ ، ߏ߬ ߖߋ߬ߟߌ ߦߴߊ߬ ߘߐ߫ ߸ ߊ߬ ߣߎ߬ߡߎ߲ ߦߴߊ߬ ߘߐ߫ ߸ ߊ߬ ߕߏ߲ߕߌ߮ ߦߴ߬ ߘߐ߫ ، ߏ߬ ߘߏ߲߬ ߞߋߟߋ߲ ߕߍ߫ ، ߡߊ߲߬ߘߋ߲߫ ߛߌ߫ ߛߌߦߊߡߊ߲ ߦߋ߫ ߕߋ߲߬ ߛߌߛߍ߲ . ߞߎߦߊߕߍ ߟߋ߬ ߞߋߟߋ߲ ߝߋ߲ ߜߘߍ߫  ߕߴߊ߬ ߘߐ߫ ߝߏ߫ ߊ߬ ߖߋ߬ߟߌ ، ߝߏ߫ ߊ߬ ߢߊ߬ߙߊ ߘߐߙߐ߲߫ ، ߏ߬ ߘߐ߫ ߸ ߢߡߊ߬ߞߟߊ߫ ߓߍ߯ ߦߋ߫ ߢߊ߬ߙߊ ߟߋ߬ ߘߌ߫ ߛߊ߫ ߸ ߒ߬ߞߵߊ߬ ߝߐߣߍ߲  ߛߌ߫ ߟߊ ߘߐ߫ ߸ ߖߋ߬ߟߌ ߟߋ߬ ߢߊ߬ߙߊ ߖߍ߬ߘߍ ߖߍ߬ߘߍ ߘߌ߫ ، ߖߋ߬ߟߌ ߓߍ߯ ߝߣߊ߫ ߦߋ߫ ߢߊ߬ߙߊ ߟߋ߬ ߘߌ߫ ߖߐ߫ ߸ ߓߊ߬ߙߌ߬ ߢߊ߬ߙߊ ߔߌߦߐߔߌߦߐ߫ ߦߋ߫ ߞߎߦߊߕߍ ߟߋ߬ ߘߌ߫ . ߖߋ߬ߟߌ ߞߍߣߍ߲ ߢߊ߬ߙߊ ߖߍ߬ߘߍ ߖߍ߬ߘߍ ߘߌ߫ ߢߊ߬ߙߊ ߕߐ߭ ߟߎ߬ ߕߍߡߊ ߟߋ߬ ߸ ߓߚߏ߫ ߘߊߘߐߥߛߊ߫ ߞߏ߫ ߓߍ߯ ߟߊߣߍ߲ ߘߐ߲߬ߞߟߌ߬ߟߊ ߣߌ߫ ߖߡߊ߬ ߘߐ߬ ߞߎߡߊ ߘߊߘߐߘߌߦߊ߫ ߡߟߋ߬ߞߎ߬ߡߟߋߞߎ ߡߍ߲ ߠߎ߫ ߞߊ߲߬ ߸ ߏ߬ ߟߎ߬ ߦߋ߫ ߖߋ߬ߟߌ ߟߎ߫ ߟߋ߬ ߘߎ߲߬ߘߎ߬ߡߊ ߘߌ߫

ߢߡߊ߬ߞߟߊ ߕߐ߭ ߟߎ߫ ߟߋ߬ ߟߐ߬ߣߍ߲ ߢߟߊߞߌߦߊ߫ ߓߊ߯ߙߊ ߟߎ߬ ߣߌ߫ ߞߎ߬ߛߊ߲ߧߊ߬ ߗߋ ߟߎ߬ ߟߊ߫ ߸ ߞߊ߬ ߖߋ߬ߟߌ ߟߎ߬ ߘߐߙߐ߲߫ ߟߐ߬ ߦߟߌߟߊߡߌߛߍ߲ߧߊ߫ ߞߏ߫ ߟߎ߬ ߟߊ߫ ߸ ߣߊߟߌ߬ߡߎ߲ ߘߐ߲߬ߞߟߌ߬ ߘߐ߬ߓߍ߲ ߠߎ߬ ߣߌ߫ ߝߐߟߌߝߋ߲ ߟߊߥߍ߲ߖߍ ߟߎ߬ ߣߌ߫ ߞߟߍ߬ ߓߊ߲ ߠߎ߬ ߣߌ߫ ߝߊ߬ߘߋ߲߬ߡߊ ߟߎ߬ ߕߍ߫ ߘߐߓߍ߲ ߠߎ߬ ߣߌ߫ ߝߘߎ߫ ߛߐ߲ߞߐߟߐ߲ߧߊ ߟߎ߬ ߣߌ߫ ߞߊ߬ߣߌ߲߬ ߛߐ߲߬ߞߐ߬ߟߐ߲߬ߧߊ ߟߎ߬ . ߬ߟߋ߬ ߖߋ߬ߟߌ ߟߎ߫ ߟߋ߬ ߘߐ߲߭ ߠߎ߬ ߣߌ߫ ߢߣߊߕߍ߮ ߟߎ߬ ߘߐߘߌߦߊ߫ ߟߊ߫ ، ߦߏ߫ ( ߛߏ߬ߟߌ ߣߌ߫ ߝߌ߬ߘߊ ߣߌ߫ ߞߊ߬ߛߊ ߣߌ߫ ߝߊߘߌߝߊߘߌ ߣߌ߫ ߞߢߐ߫ ߞߏ߫ ߣߌ߫ ߘߋ߲ߠߊߓߐ ߣߌ߫ ߓߙߊߘߐߛߊ ߣߌ߫ ߡߊ߲ߛߊ߬ ߟߊ߬ߛߌ߮ ߣߌ߫ ߡߊ߲ߛߊ߬ ߟߊ߬ߓߍ߲ ߣߌ߫ ߥߎ߬ߘߎ ߛߎ߮ ߓߍ߯ ، ߊߊ߬ߟߎ ߟߋ߬ ߝߎߣߎ߲ߞߋ ߗߍ߬ߡߊ߲ ߣߴߊ߬ ߡߛߏ߬ߡߊ߲ ߠߊ߫ ߖߡߊ߬ߣߊ߬ߞߍ ߢߊ߯ߢߊ߮ ߣߴߊ߬ ߢߣߊߕߍ߮ ߣߴߊ߬ ߕߏߟߏ߲ ߣߴߊ߬ ߢߣߊߜߍ ߡߎ߰ߡߍ ߘߐߘߌߦߊ߫ ߟߊ߫ ߘߐ߲߬ߞߟߌ߬ ߘߌߡߊ߲ ߠߎ߬ ߣߌ߫ ߝߐߟߌߝߋ߲߫ ߞߊ߲ ߘߌߡߊ߲ ߛߎ߮ ߓߍ߯ ߟߊ߫.  

ߘߎ߬ߣߎ߲ ߣߌ߫ ߖߋ߲߬ߓߋ ߣߌ߫ ߛߊ߲ߜߊߣߍ߲ ߠߎ߬ ߓߐ߲߯ߕߍ߫ ߸ ߊ߬ߟߎ ߟߋ߬ ߝߐߟߌߝߋ߲ ߕߐ߭ ߓߍ߯ ߟߊߥߍ߲ߖߍ߫ ߟߊ߫ ، ߦߏ߫: (( ߓߟߊ، ߞߏ߬ߣߌ߲، ߘߊ߲߭، ߛߐߙߐ߲، ߞߏߙߊ، ߓߐ߬ߟߐ߲، ߕߊߣߊ߲، ߕߊ߬ߡߊ߲، ߘߊ߬ߙߏ، ߞߊ߬                   ߙߌ߬ߢߊ߲، ߝߎ߬ߟߋ، ߞߎߡߊ߲ߓߘߎ، ߛߏ߬ߞߏ )) ߊ߬ߟߎ߬ ߘߌ߫ ߘߐ߲߬ߞߟߌ߬ ߘߌߡߊ߲ ߠߎ߬ ߟߊ߫ ߸ ߞߊ߬ ߞߍ߬ߟߍ ߘߐ߫ ߗߍ߬ߝߊߘߌ߲ ߣߴߊ߬ ߣߌ߲߬ߞߌ߲ ߣߴߊ߬ ߥߊ߬ߣߊ ߟߎ߬ ߘߐߓߏ߲ ، ߞߊ߬ ߓߊ߯ߙߟߊ߫ ߞߌߛߍ ߟߎ߬ ߣߴߊ߬ ߞߎ߬ߛߊ߲ߓߊ ߟߎ߬ ߣߌ߫ ߓߊ߬ߣߊ߫ ߣߊ߲ߝߟߏ߬ߓߊ߬ ߕߌ߮ ߟߎ߬ ߡߊߕߐ߯ ߓߊߘߌߓߊߘߌ߫ ، ߞߊ߬ ߡߊ߲ߛߊ ߟߎ߬ ߣߌ߫ ߝߊ߲ߡߊ ߟߎ߬ ߣߌ߫ ߞߎ߲߬ߕߌ߮ ߣߌ߫ ߛߏ߬ߝߊ߬ߞߎ߲ ߠߎ߬ ߣߌ߫ ߛߘߊߡߊ ߟߎ߬ ߣߌ߫ ߟߐ߲ߣߌ߲ߠߊ߫ ߞߏ߲ߓߏ ߟߎ߬ ߡߓߊߟߌߡߊ߫ ، ߊ߬ ߣߌ߫ ߞߊ߬ ߡߐ߰ ߘߐ߬ߜߍ ߟߎ߫ ߝߊ߭ ߟߎ߬ ߣߴߊ߬ߟߎ߬ ߓߋ߲ߓߊ ߟߎ߫ ߝߊ߬ߛߊ ߟߎ߬ ߣߴߊ߬ߟߎ߬ ߡߊ߲ߞߕߎ߬ ߢߌߡߊ ߟߎ߬ ߟߊߞߊ߬ߟߌ߬ ، ߊ߬ߟߎ߬ ߘߌ߫ ߝߊ߬ߛߏ ߖߊ߲ߖߏ߬ߓߊ ߟߎ߫ ߓߊ߬ߘߏ ߟߎ߬ ߞߍ߫ ߡߌ߬ߙߌ߲߬ߘߌ ߢߍ߫ ߛߐ߲߬ ، ߊ߬ߟߎ߬ ߘߌ߫ ߛߊ߬ߟߊ ߟߎ߬ ߣߌ߫ ߖߊߝߏߣߍ߲ ߠߎ߬ ߣߌ߫ ߖߊߓߊ߯ߕߐ ߟߎ߬ ߣߌ߫ ߖߌߕߐ ߟߎ߬ ߣߊ߬ߣߌ߲߫ ߸ ߞߵߊ߬ߟߎ߬ ߖߓߍ߫ ߸ ߞߵߊ߬ߟߎ߬ ߕߌߢߍ߫ ߸ ߞߵߊ߬ߟߎ߫ ߡߊ߲ߞߕߎ ߖߎ߯ߦߊ ، ߞߊ߬ ߕߍ߯ߜߍߟߍ߲ ߠߎ߬ ߣߌ߫ ߛߎߛߋߒߜߏ ߟߎ߬ ߣߌ߫ ߖߎ߯ߡߊ߲ߒߕߋ ߟߎ߬ ߘߓߐ߫ ߸ ߞߵߊ߬ߟߎ߫ ߓߐ߬ߘߍ߬ߓߐ߫ ߸ ߞߵߊ߬ߟߎ߬ ߟߊߝߍߦߊ߫ ، ߞߊ߬ ߓߟߏߞߏߟߏ߲ ߠߎ߬ ߣߌ߫ ߕߍ߯ߜߍ ߟߎ߬ ߣߌ߫ ߘߐ߰ߕߐ ߟߎ߬ ߣߌ߫ ߝߊ߲ߒߕߊ߲ ߠߎ߬ ߡߊߓߙߎ߬ߕߌ߫ ߸ ߞߵߊ߬ߟߎ߬ ߟߊߡߐߣߍߓߐ߫، ߞߊ߬ ߖߋ߬ߟߌ߬ ߛߐ߬ߓߊߟߌ ߟߎ߬ ߟߊߡߊ߬ߟߏ߬ߦߊ߬ ߞߊ߲ ߠߎ߬ ߣߴߊ߬ߟߎ߫ ߞߎ߲߬ߘߐ߬ߘߌ߬ߦߊ߬ ߞߊ߲ ߠߎ߬ ߣߴߊ߬ߟߎ߬ ߘߐߜߊ߬ߛߌ߬ ߞߊ߲ ߠߎ߬ ߝߐ߫ ، ߞߊ߬ ߝߎߣߎ߲ߛߙߋ ߟߎ߬ ߣߌ߫ ߖߋ߬ߟߌ߬ ߛߐ߬ߟߊ ߟߎ߬ ߣߌ߫ ߞߡߊ߬ߙߊ߬ߒߞߋ ߟߎ߬ ߞߏߢߌߡߊߟߐ߲߫ ߞߊ߲ ߠߎ߫ ߣߴߊ߬ߟߎ߬ ߞߎ߲߬ߣߊ߬ߦߋ߬ߙߋ߲߬ ߞߊ߲ ߠߎ߬ ߝߐ ߟߞߊ߬ߟߌ߬ߟߌ߫ ߘߊ߲ߣߊߕߊ߬ߡߌ߲߬ߣߍ߲ ߘߐ߫ . ߊ߬ߟߎ߬ ߘߌ߫ ߤߊ߬ߙߌ߬ߖߍ߰ ߢߌߣߌ߲ ߖߘߍ߬ ߣߌ߬ ߡߊ߬ߞߊ߬ߘߊ߲߬ ߞߊ߲ ߠߎ߬ ߝߐ߫ ߞߵߏ߬ ߟߎ߬ ߘߐߘߌߦߊ߫ ߢߊ ߓߍ߯ ߡߊ߬ ، ߊ߬ߟߎ߬ ߘߌ߫ ߥߊߟߌߢߌߡߊ߫ ߞߘߐ ߟߎ߬ ߞߎ߲߬ߘߐߖߊ߲ߧߊ߬ ߝߎߚߎ߫ ߞߵߊ߬ ߓߌ߬ߟߊ߬ ߞߎߘߊ߫ ߢߌߣߌ߲ ߘߐ߫.

ߖߋ߬ߟߌ ߟߎ߫ ߟߋ߬ ߡߊ߲߬ߘߋ߲߫ ߘߐ߬ߛߙߋ߬ ߝߙߏߞߏ ߟߎ߬ ߣߴߊ߬ ߞߎߡߊ ߓߏ߲ߘߏ߲ ߠߎ߬ ߘߌ߫ ، ߊ߬ ߣߴߊ߬ ߛߊ߬   ߙߌ߬ߦߊ߬ ߞߘߐ߬ ߟߊߡߙߊ߬ ߟߊ߫ ߟߎ߬ ߣߴߊ߬ ߞߏ߫ ߞߘߐ߫ ߟߘߊߙߏߟߊ ߟߎ߬ ߘߌ߫ ، ߣߴߊ߬ߟߎ߬ ߕߍ߫ ߸ ߡߊ߲߬ߘߋ߲߫ ߘߐ߬ߝߐ ߣߴߊ߬ ߟߊ߲ߘߊ ߝߊ߲ߓߊ ߕߎ߲߬ ߘߌ߫ ߕߎߣߎ߲߫

ߏ߬ ߞߐ߫ ߸ ߡߊ߲߬ߘߋ߲߫ ߝߊ߬ߘߋ߲߬ߧߊ߫ ߜߍ߬ߟߍ߲߬ߡߊ߲߫ ߢߊ ߡߍ߲ ߸ ߣߌ߫ ߖߋ߬ߟߌ ߟߎ߬ ߟߊ߫ ߕߍߘߏ߲ߠߌ߲ ߕߍ߫ ߸ ߣߴߊ߬ߟߎ߬ ߟߊ߫ ߕߍߘߐߓߍ߲ ߞߏߢߌߡߊ ߕߍ߫ ߸ ߛߊ߫ ߓߌ߬ߡߊ߫ ߡߊ߲߬ߘߋ߲ ߠߎ߬ ߓߊ߲߫ ߢߐ߲߮ ߝߊ߰ ߟߊ߫ ߝߊ߬ߘߋ߲߬ߧߊ ߕߍߜߟߍߦߊ߫ ߞߟߍ߫ ߟߎ߬ ߟߊ߫. ߖߋ߬ߟߌ ߟߎ߫ ߟߋ߬ ߡߊ߲ߛߊ ߟߎ߬ ߣߌ߫ ߝߊ߲ߡߊ ߟߎ߬ ߓߐ߫ ߟߊ߫ ߞߏ߫ ߞߏߙߏ߲ ߠߎ߬ ߣߌ߫ ߛߐ߲߬ ߖߎ߮ ߟߎ߬ ߣߌ߫ ߞߘߊ߬ߜߟߍ߬ߦߊ ߘߊ߬ߣߊߕߊ߬ߡߌ߲߬ߣߍ߲ ߠߎ߫ ߞߊ߲߬ ، ߊ߬ ߣߌ߫ ߞߵߊ߬ߟߎ߬ ߟߊߕߋߟߋ߲ ߛߊ߬ߙߌ߬ߦߊ߬ ߕߋߟߋ߲ߣߍ߲ ߠߎ߬ ߣߌ߫ ߛߌߟߊ߫ ߓߘߍ ߟߎ߫ ߞߊ߲߬ ، ߓߊ ߊ߬ߟߎ߬ ߟߋ߬ ߞߍ߫ ߟߊ߫ ߡߊ߲ߛߊ ߟߎ߬ ߘߟߊߡߌߘߟߊ ߟߎ߬ ߣߴߊ߬ߟߎ߬ ߞߐߓߌߟߊߘߋ߲ ߣߴߊ߬ߟߎ߬ ߞߏߟߊߕߍ߯ߢߐ߲߮ ߠߎ߬ ߟߎ߬ ߘߌ߫ ، ߏ߬ ߟߋ ߞߏߛߐ߲߬ ߊ߬ߟߎ߬ ߦߋ߫ ߕߏ߫ ߟߊ߫ ߖߡߊ߬ߣߊ ߞߊ߬ߞߘߐ ߟߎ߬ ߣߴߊ߬ߟߎ߬ ߛߌ߰ߞߊ߲ ߠߎ߬ ߣߴߊ߬ߟߎ߬ ߣߊߡߎ߲ ߠߎ߬ ߣߴߊ߬ߟߎ߬ ߘߐ߬ߝߐ ߟߎ߫ ߘߙߎ߬ߛߌ߬ ߟߊ߫ ߞߵߊ߬ߟߎ߫ ߕߊ߲ߞߊ߬ ߊ߬ߟߎ߫ ߞߎ߲߬ߘߐ߫ ߛߐ߲߬ ߜߘߋߜߘߋ߫ ߸ ߞߊ߬ ߕߴߏ߬ ߟߎ߬ ߘߐߛߊߙߌ߫ ߟߊ߫ ߜߊ߬ߙߊ ߟߎ߬ ߣߌ߫ ߟߊ߬ߘߍ ߟߎ߬ ߣߌ߫ ߓߊ߬ߘߏ߬ߘߊ ߟߎ߬ ߘߐ߫ ߛߍߣߍ߲߬ߛߊ߫. ߖߋ߬ߟߌ ߟߎ߫ ߛߋ߲߬ߓߐ߬ߣߍ߲ ߖߋ߲ߓߋ ߟߎ߬ ߣߌ߫ ߘߎ߬ߣߎ߲ ߠߎ߬ ߣߌ߫ ߛߊ߲ߜߊߣߍ߲ ߠߎ߬ ߝߐ ߘߐ߫ ߟߋ߬ ߸ ߓߊ ߏ߬ ߟߎ߬ ߦߋ ߝߐ߫ ߟߊ߫ ߖߏ߬ ߛߐ߬ߘߊ ߟߎ߬ ߣߌ߫ ߘߏ߫ ߝߋ߲ ߠߎ߬ ߟߊߓߐ߫ ߦߌߟߊ ߟߎ߫ ߟߋ߬ ߘߐ߫ ، ߣߊߟߌ߬ߡߎ߲ ߞߏ߬ߡߊ ߟߎ߬ ߣߌ߫ ߖߊ߬ߘߊ ߟߎ߬ ߣߌ߫ ߣߡߊ߬ߛߟߎߞߎ ߟߎ߬ ߣߌ߫ ߛߏߟߌ߫ ߥߎߟߋ߲ ߠߎ߬ ߘߌ߫ ، ߖߋ߬ߟߌ ߟߎ߫ ߘߏ߲߬ ߕߴߊ߬ ߝߍ߫ ߞߵߏ߬ ߟߎ߬ ߦߋ߫ ߸ ߏ߬ ߟߎ߫ ߕߌ߱ ߟߎ߬ ߝߣߊ߫ ߕߴߊ߬ ߝߍ߬ ߝߋߎ߫ ߖߋ߬ߟߌ ߟߎ߬ ߢߊ ߦߋ߫ ߟߴߊ߬ߟߎ߬ ߟߊ߫ ߘߏ߫ ߝߋ߲ ߏ߬ ߟߎ߬ ߞߊ߲߬ ، ߞߏ߫ ߓߚߏ߫ ߖߋ߬ߟߌ ߟߎ߬ ߘߊ ߛߌߦߊߡߊ߲ ߞߏߖߎ߯ߦߊ

ߖߋ߬ߟߌ ߟߎ߫ ߟߋ߬ ߝߊ߲ߞߊ ߣߊ߬ ߘߊ߫ ߥߙߊ߬ ߞߐ ߟߊ߫ ߝߎߚߎ߫ ߝߏ߫ ߞߊ߬ ߢߡߊ߬ߞߟߊ ߕߐ߭ ߟߎ߬ ߟߊߥߏߟߏ߫ ߞߵߊ߬ߟߎ߫ ߣߌ߭ ߣߴߊ߬ߟߎ߫ ߟߐ߬ߦߌߟߊ ߓߍ߯ ߓߏ߬ߛߴߊ߬ߟߎ߬ ߟߊ߫. ߥߊߛߏߟߏ߲ ߖߊ߰ߕߙߊ ߟߎ߫ ߟߋ߬ ߡߊ߫ ߞߍ߫ ߖߋ߬ߟߌ ߟߎ߬ ߟߊ߫ ߞߏ ߘߐ߫ ߝߛߍߞߘߎ߫ ، ߞߏ߫ ߊ߬ߟߎ߬ ߞߏߢߌߡߊߟߐ߲ߓߊߟߌ߫ ߸ ߊ߬ߟߎ߬ ߕߍ߫ ߥߛߊ߫ ߟߊ ، ߓߊ ߊ߬ߟߎ߬ ߕߍ߫ ߓߊ߯ߙߊ ߜߘߍ߫ ߞߍ߫ ߟߊ߫ ߕߙߊߟߌ ߞߐ߫، ߡߍ߲ ߓߊ߯ ߊ߬ߟߎ߬ ߛߐ߫ ߓߌ߬ ߸ ߣߴߏ߬ ߡߴߊ߬ߟߎ߬ ߛߐ߫ ߛߌߣߌ߲߫ ߏ߬ ߕߍ߫ ߓߍ߲߬ ، ߓߊ ߊ߬ߟߎ߫ ߡߎ߬ߛߊ߬ߞߊ ߓߍ߬ ߦߋ߫ ߛߐ߬ߘߐ߲߬ ߠߊ߫ ߕߙߊߌ ߟߋ߬ ߘߐ߫. ߏ߬ ߟߋ ߞߐߛߐ߲߬ ߥߊߛߏߟߏ߲ߞߊ ߟߎ߬ ߟߊ߫ ߢߡߊ߬ߞߟߊ ߛߊ߬ߥߏߘߏ߲߬ߣߍ߲ ߦߴߊ߬ߟߎ߫ ߛߊ߬ߣߊ߲ߞߎ߲߫ ߣߎ߬ߡߎ߲ ߠߎ߫ ߟߋ߬ ߘߐ߫ ߸ ߏ߬ ߟߎ߬ ߡߍ߲ ߠߎ߬ ߦߋ߫ ߓߊߟߏ߫ ߟߴߊ߬ߟߎ߫ ߥߊ߬ߛߌ ߘߐ .
[[ߦߌߟߡߊ:ߘߐ߬ߝߐ]]
[[ߦߌߟߡߊ:ߢߡߊ߬ߞߟߊ ߟߎ߬]]
[[ߦߌߟߡߊ:ߡߊ߲߬ߘߋ߲ ߡߌ߬ߙߌ߲߬ߘߌ]]
[[ߦߌߟߡߊ:ߊߝߙߌߞߌ߬ ߕߟߋ߬ߓߋ]]
