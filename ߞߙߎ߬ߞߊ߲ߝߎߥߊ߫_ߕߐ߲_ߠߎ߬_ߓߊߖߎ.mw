'''ߞߙߎ߬ߞߊ߲ߝߎߥߊ߫ ߕߐ߲ ߠߎ߬ ߓߊߖߎ'''

ߞߙߎ߬ߞߊ߲ߝߎߥߊ߫ ߕߐ߲ ߠߴߊ߬ ߞߎ߬ߙߎ߲߬ߘߎ ߟߎ߬ ߓߐ߫ ߘߊ߫ ߓߊߖߎ߫ ߓߟߋߓߟߋ߫ ߛߊ߬ߓߊ߫ ߟߋ߬ ߘߐ߫

== ߝߟߐ ==
     ߏ߬ ߦߋ߫ [[ߡߊ߲߬ߘߋ߲߬ ߖߡߊߣߊ|ߡߊ߲߬ߘߋ߬]] ߟߊ߲ߘߊ߬ ߞߘߐ߫ ߟߎ߫ ߟߋ߬ ߘߌ߫، ߏ߬ ߟߎ߫ ߟߋ߬ ߘߐߕߐ߬ߡߐ߲߬ ߘߊ߫ ߞߎ߬ߙߎ߬ߞߊ߲ߝߎߥߊ߫ ߜߊ߬ߙߊ ߡߐ߰ߓߊ ߟߎ߬ ߓߟߏ߫ ߸ ߞߵߊ߬ߟߎ߫ ߓߍ߬ߘߍ ߟߎ߫ ߕߊ߬، ߞߊ߬ ߖߎ߯ߡߊ߲ ߠߎ߬ ߓߐ߫ ߊ߬ ߘߐ߫ ߞߵߊ߬ߟߎ߬ ߟߊߕߐ߲ ߝߋߎ߫. ߞߊ߬ ߞߎߘߊ ߕߋߟߋ߲ߣߍ߲ ߠߎ߬ ߓߌ߬ߟߊ߬ ߖߎ߯ߡߊ߲ ߓߌ߬ߟߊ߬ߣߍ߲ ߠߎ߫ ߣߐ߭ ߘߐ߫. ߊ߲ ߘߌ߫ ߕߊ߬ߡߌ߲߬ ߖߎ߯ߡߊ߲ ߏ߬ ߟߎ߫ ߦߟߍ߬ߡߊ߲߬ ߞߎ߲ ߣߴߊ߬ߟߎ߫ ߦߟߍ߬ߡߊ߲߬ ߢߊ ߓߍ߯ ߡߊߘߊ߲߫ ߠߊ߫ ߞߎߡߊ ߞߎ߲߬ߕߊ߮ ߘߐ߫.

=== ߝߌߟߊߣߊ߲ ===
      [[ߛߏ߲߬ߖߘߊ߬ ߞߋߕߊ߬|ߛߏ߲߬ߖߘߊ߫ ߞߋߕߊ߬]] ߘߋ߬ߙߌ߬ߣߍ߲ ߏ߬ ߟߎ߬ ߡߍ߲ ߠߎ߬ ߟߊ߫    ߡߙߊ߬ߞߊ߬ ߖߡߊ߬ߣߊ ߟߎ߫ ߛߌ߱ ߛߊ߲߬ ߈ ߞߘߐ߫ ߸ ߊ߬ ߟߊ߫ ߝߎ߲ߘߌ߫ ߡߊߓߏߙߌ ߥ߯ߕߌ ߟߊ߫ ߞߎ߲߬ߓߌ߫ ߣߌ߫ ߡߍ߭ߡߊ߬ ߟߎ߬ ߘߐ߫، ߛߏ߲߬ߖߘߊ߫ ߞߊ߬ ߟߊ߲ߘߊ߬ ߢߌ߬ߡߊ߬ ߛߌߦߊߡߊ߲ ߠߋ߬ ߟߐ߲ ߦߋ߲߬ ߠߎ߬ ߘߐ߫ ߸ ߡߍ߲ ߠߎ߫ ߞߵߊ߬ ߤߣߍ߫ [[ߡߊ߲߬ߘߋ߲߫]] ߟߊ߲ߘߊ ߟߎ߬ ߘߌ߫، ߊ߬ ߞߵߏ߬ ߟߎ߬ ߟߊߘߏ߲߬ ߡߊ߲߬ߘߋ߲ ߛߌ߰ߞߊ߲ ߘߐ߫ ߞߙߎ߬ߞߊ߲ߝߎߥߊ߫ ߜߊ߬ߙߊ ߝߍ߬ ߏ߬ ߟߋ߫ ߘߐ߫ ߘߏߦߌ߲߫. ߓߊ߬ߙߌ߬ ߡߙߊ߬ߞߊ߬ ߟߊ߲ߘߊ ߏ߬ ߝߊ߲ߓߊ ߦߋ߫ ߛߌ߬ߟߡߊ߬ ߛߊߙߌߦߊ ߟߎ߫ ߟߋ߬ ߘߌ߫ ߸ ߡߙߊ߬ߞߊ ߟߎ߫ ߞߊ߬ ߡߍ߲ ߠߎ߫ ߕߊ߬ ߡߎ߬ߙߊ߬ߓߌߕߎ߱ ߊߙߊߓߎ ߟߎ߬ ߟߊ߫ ߛߊ߲߬ ߕߊ߲߫ ߡߊ߬ߙߊ ߟߋ߬ ߘߐ߫ ߸ ߦߏ߫ ߟߐ߯ߕߍ ߟߏ߲ ߇ ߣߌ߫ ߞߙߏ߫ ߂߁ ߓߌ߬ߟߊ ߛߊ߲ߓߏߟߏ߲ ߂߁ ߣߐ߭ ߘߐ߫ .

=== ߛߓߊߣߊ߲ ===
   ߏ߬ ߟߋ [[ߛߏ߬ߛߏ߫]] ߡߊ߲ߛߊ߬ [[ߛߎߡߊߏߙߏ߫ ߞߊ߲ߕߍ߫]] ߟߊ߫ ߟߊ߲ߘߊ߫ ߟߊߘߏ߲߬ߣߍ߲ ߠߎ߫ ߟߋ߬ ߘߌ߫ ߡߊ߬ߣߋ߲߬ߞߊ߬ߟߊ߫، ߓߚߏ߫ ߡߊ߲߬ߘߋ߲߫ ߞߊ߬ ߛߊ߲߬ ߀߃ ߡߍ߲ ߞߍ߫ [[ߛߎߡߊߏߙߏ߫]] ߟߊ߫ ߡߊ߬ߙߊ ߞߣߐ߫ ߅߀߂߁ ߣߌ߫ ߅߃߂߁ ߕߍߟߊ ߘߐ߫ ߸ ߛߎߡߊߏߙߏ߫ ߞߵߊ߬ߟߎ߬ ߞߘߊߡߊ߫ ߞߎ߬ߙߎ߲߬ߘߎ߬ ߜߍ߬ߟߍ߲߬ ߛߘߍߡߊ߲߫ ߠߋ߬ ߟߊ߫ ߛߊ߲߬ ߀߃ ߏ߬ ߞߎ߲߬ߕߊ߮ ߘߐ߫، [[ߛߏ߲߬ߖߘߊ߬ ߞߋߕߊ߬|ߛߏ߲߬ߖߘߊ߫]] ߞߊ߬ [[ߛߎߡߊߏߙߏ߫]] ߟߊ߫ ߛߊ߬ߙߌ߬ߦߊ߬ ߜߍߟߍ߲ ߏ߬ ߟߋ߫ ߛߌߦߊߡߊ߲ ߕߏ߫ ߊ߬ ߡߊ߬، ߓߊ ߊ߬ ߞߊ߬ ߛߊ߲߬ ߈ ߡߍ߲ ߞߴߊ߬ ߞߎ߲߬ߝߍ߬ ߝߎ߲ߘߌ ߘߐ߫ ߖߡߊ߬ߣߊ߬ ߛߏߡߐ߯ߦߊߣߍ߲ ߞߎߣߎ߲ߣߍ߲ ߞߘߐ ߟߎ߬ ߢߊߝߍ߬ ߸ ߊ߬ ߞߵߊ߬ ߟߐ߲ ߏ߬ ߘߐ߫ ߞߏ߫ ߖߡߊ߬ߣߊ߬ ߟߊ߬ߛߓߊ߬ߕߌ߬ߟߊ ߛߌ߫ ߕߴߛߋ߫ ߢߊ߬ ߟߊ߫ [[ߛߎߡߊߏߙߏ߫]] ߟߊ߫ ߞߘߊ߬ߜߟߍ߬ߦߊ߬ ߛߊߙߌߦߊ  ߟߎ߬  ߞߐ߫ ߝߋߎ߫ ، ߓߚߏ߫ ߡߌ߬ߙߌ߲߬ߘߌ ߡߙߊ߬ ߢߊ ߦߋ߫ ߞߟߌ ߡߍ߲ ߞߍ߫ ߟߊ߫ ߞߏ߫ ( ߓߘߍ߬ߓߘߍ߬ߟߌ )، ߏ߬ ߞߘߐ ߟߋ߬ ߞߏ߫ ߞߊ߬ ߞߘߊ߬ߜߟߍ߬ߦߊ ߞߍ߫ ߡߌ߬ߙߌ߲߬ߘߌ ߟߊ߫ ߊ߬ ߣߝߊ߬ ߛߌߟߊ ߟߎ߬ ߕߊ߯ߡߊ ߘߐ߫ ߘߌߦߊߜߏߦߊ ߟߊ، ߤߊߟߌ߫ ߊ߰ ߝߐ߫ ߡߍ߲ ߞߍ߫ ߟߊ߫ ߞߏ߫ ߞߊ߬ ߘߋ߲ߣߍ߲ ߡߊߓߘߍ߬ߓߘߍ߬ ߸ ߏ߬ ߞߘߐ߫ ߟߋ߬ ߞߏ߫ ߞߊ߬ ߘߋ߲ ߞߘߊߡߴߊ߬ ߟߊߢߊ߬ ߞߏ߫ ߟߎ߬ ߟߊ߫ ߝߊ߲ߞߊ ߟߊ߫ ، ߊ߬ ߣߌ߫ ߞߵߊ߬ ߓߐ߫ ߊ߬ ߣߌ ߛߊ߬ߥߏ ߟߎ߫ ߞߊ߲߬ ߸ ߡߍ߲ ߠߎ߬ ߡߊ߲߫ ߘߴߊ߬ ߟߊ߫، ߓߊ ߞߏ– ߏ- ߞߏ߬ ߘߌߡߊ߲ ߘߋ߲ߣߍ߲ ߢߍ߫ ߸ ߏ߬ ߛߌ߫ ߡߊ߲ ߘߴߊ߬ ߟߊ߫، ߡߍ߲-ߍ-ߡߍ߲ ߘߌߡߴߊ߬ ߟߊ߫ ߸ ߏ߬ ߛߌ߫ ߡߊ߲߫ ߘߴߊ߬ ߢߍ߫، ߡߌ߬ߙߌ߲߬ߘߌ ߝߣߊ߫ ߕߋ߲߬ ߠߋ߬ ، ߏ߬ ߘߐ߫ ߸ ߝߊ߲ߡߊ߫ ߞߘߊ߬ߜߍ߬ߟߍ߲ ߕߋߟߋ߲ߣߍ߲ ߠߋ߬ ߘߐߙߐ߲ ߘߌ߫ ߛߋ߫ ߡߌ߬ߙߌ߲߬ߘߌ ߟߊߕߋߟߋ߲ ߠߴߊ߬ ߣߝߊ߬ ߛߌߟߊ ߟߎ߫ ߞߊ߲߬، ߊ߬ ߣߌ߫ ߞߵߊ߬ ߜߍ߲ ߊ߬ ߕߙߐ߫ ߞߏ ߟߎ߬ ߡߊ߬ ߖߊ߯ߟߌߞߊ ߟߊ߫، ߒ߬ߓߊ߬ [[ߛߏ߲߬ߖߘߊ߬ ߞߋߕߊ߬|ߛߏ߲߬ߖߘߊ߫]] ߞߊ߬ ߓߘߍ߬ߓߘߍ߬ߟߌ ߤߊ߲ߞߟߌߡߦߊ߫ ߛߌߟߊ ߏ߬ ߟߋ߫ ߕߊ߯ߡߊ߫ ߸ ߞߊ߬ ߞߘߊ߬ߜߟߍ߬ߦߊ ߞߍ߫ ߛߍߥߊ ߣߌ߫ ߢߊߞߘߐߘߌߦߊ ߘߝߊߣߍ߲ ߕߍߡߊ߬، ߓߚߏ߫ [[ߛߏ߲߬ߖߘߊ߬ ߞߋߕߊ߬|ߛߏ߲߬ߖߘߊ߫]] ߞߵߊ߬ ߝߊ߰ߡߎ߲ ߠߋ߬ ߸ ߞߏ߫ ߕߎ߬ߢߊ ߘߐ߫ ߸ ߘߏ߲߬ߛߏ߬ߦߊ ߓߘߊ߫ ߡߊ߬ߣߋ߲߬ߞߊ ߟߊߖߊߝߏ߫ ߓߚߏ߫ ߛߊ߲ߖߌ߫ ߞߎߣߊ ߣߊ߬ ߟߏ߲ ߡߍ߲ ߦߋ߫ ߛߣߍ߬ ߓߊ߯ߙߊ ߘߊߡߌ߬ߣߊ߬ ߟߏ߲ ߢߌߡߊ ߘߌ߫ ߸ ߏ߬ ߟߋ ߛߏ߬ߓߏ ߟߎ߫ ߛߋ߲߬ ߣߐ ߦߋ߫ ߟߏ߲ ߘߌ߫ ߸ ߞߊ߬ ߘߏ߲߬ߛߏ ߟߎ߬ ߟߛߊߙߌ߫ ߥߊ߭ ߟߊ߫ ، ߏ߬ ߟߋ ߞߏߛߐ߲߬ ߸ ߞߐ߲ߞߐ ߟߋ߬ ߕߘߍ߬ ߡߊ߲߬ߘߋ߲ ߞߘߚߎ߫، [[ߛߎߡߊߏߙߏ߫]] ߣߊ߬ [[ߡߊ߲߬ߘߋ߲]] ߡߙߊ߬ ߟߊ ߸ ߊ߬ ߛߐ߰ ߘߊ߫ ߘߏ߲߬ߛߏ߬ ߖߡߊ ߦߙߌߞߊ ߟߊߘߐ߯ߦߊ ߟߋ߫ ߡߊ߬ ߸ ߞߵߊ߬ ߕߏ߫ ߟߎߓߊ ߓߍ߯ ߕߊ߫ ߣߊ߫ ߢߌߣߌ߲ߠߊ߫ ߁-߁ ߡߊ߬ ߸ ߞߊ߬ ߖߊ߬ߡߊ ߕߐ߭ ߞߘߊߡߊ߫ ߛߍ߬ߣߍ ߟߊ߫، ߝߏ߫ ߞߊ߬ ߓߋ߭ ߕߋ߬ ߟߎ ߓߍ߯ ߞߘߐ߫ ߞߊ߬ ߓߍ߯ ߕߊ ߓߍ߲߬ ߊ߬ ߟߊ߫ ߖߊ߬ߡߊ ߤߊߞߍ ߡߊ߬، ߞߊ߬ ߡߊ߲߬ߘߋ߲ ߓߍ߯ ߟߊߞߌ߬ߛߍ߬ߦߊ߬ ߘߌߦߊߜߏߦߊ ߟߊ߫ ، [[ߛߏ߲߬ߖߘߊ߬ ߞߋߕߊ߬|ߛߏ߲߬ߖߘߊ߫]] ߞߊ߬ [[ߛߎߡߊߏߙߏ߫]] ߟߊ߫ ߡߐ߰ ߟߊ߬ߞߌ߬ߛߍ߬ߦߊ߬ ߛߊߙߌߦߊ ߏ߬ ߟߋ ߕߴߊ߬ ߢߊ߫ ߓߘߍ߫ ߡߊ߬، ߒ߬ߞߊ߬ [[ߛߎߡߊߏߙߏ߫]] ߕߘߍ߬ ߊ߬ ߟߊ߫ ߖߡߊ߬ߙߌ߬ ߜߍߟߍ߲ ߠߎ߬ ߝߐ߫ ߡߍ߲ ߞߍ߫ ߟߊ߫ ߞߘߊ߬ߜߟߍ߬ߦߊ߬ ߞߊ߲ ߘߐ߫ ߞߏ߫ ߊߟߎ߫ ߣߌ߲߬ ߞߍ߫ ߜߏߦߊߜߏߦߊ ߟߊ߫ ߸ [[ߛߏ߲߬ߖߘߊ߬ ߞߋߕߊ߬|ߛߏ߲߬ߖߘߊ߫]] ߕߘߍ߬ ߊ߬ ߕߊ ߏ߬ ߟߋ߫ ߝߐ߫ ߟߊ߫ ߞߘߊ߬ߣߐ߰ߦߊ߬ ߞߊ߲ ߘߐ߬ ߸  ߞߏ߫ ߊߟߎ߫ ߣߌ߲߬ ߞߍ߫ ߘߌߦߊߜߏߦߊ ߟߊ߫، ߏ߬ ߟߋ߫ ߞߏߛߐ߲߬ [[ߡߊ߲߬ߘߋ߲߫]] ߗߍ߬ߡߐ߮ ߟߎ߫ ߕߘߍ߬ ߛߏ߲߬ߖߘߊ߫ ߞߏߝߐ߫ ߢߊ ߞߍ߫ ߟߊ߫ ߊ߬ߟߎ߬ ߟߊ ߝߙߍߡߊ߫ ߓߊߘߏ ߟߎ߬ ߘߐ߫ ߟߋ߬ ߞߏ߫ ( ߛߎߡߊߏߙߏߣߍ߲ ߞߊ߲ ߘߌߡߊ߲) ߏ߬ ߘߏ߲߬ ߞߘߐ߫ ߟߋ߬ ߸ ߞߏ߫ ߛߏ߲߬ߖߘߊ߫ ߣߌ߫ [[ߛߎߡߊߏߙߏ߫]] ߓߍ߯ ߞߢߊߡߊ߲ ߠߋ߬ ߡߊ߲ߛߊ߬ߦߊ ߞߘߊ߬ߜߟߍ߬ߦߊ ߘߐ߫ ߖߐ߲، ߒ߬ߞߊ߬ [[ߛߏ߲߬ߖߘߊ߬ ߞߋߕߊ߬|ߛߏ߲߬ߖߘߊ߫]] ߟߋ߬ ߞߎ߬ߛߊ߲߬ ߊ߬ ߕߊ ߟߎ߬ ߢߊߝߐ߫ ߟߊ߫ ߞߊ߲ߘߌߡߊ߲ߣߍ߲ ߣߌ߫ ߞߘߊ߬ߣߐ߰ߦߊ߬ ߞߊ߲ ߘߐ߫، ߊ߬ ߣߴߊ߬ ߛߋߣߍ߲ ߊ߬ ߟߊ߫ ߞߎ߬ߙߎ߲߬ߘߎ߬ ߜߍߟߍ߲ ߠߎ߬ ߟߊߛߋ߫ ߞߏ߫ ߢߌߡߊ ߞߍ߫ ߟߊ߫  ߛߐ߲߬ ߸ ߞߊ߬ ߖߊ߬ߡߊ ߟߊߝߊ߰ߡߎ߲ ߊ߬ߟߎ߬ ߞߘߐ߫ ߣߴߊ߬ߟߎ߬ ߡߎߣߊ߲ߝߊ߲ ߠߊ߫ ߖߛߎ߬ߡߊ߬ߣߐ ߘߝߊߣߍ߲ ߘߐ߫ ߘߍ߰ߡߎ߲ ߠߎ߬ ߘߐ߫
