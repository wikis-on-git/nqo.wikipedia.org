ߥߟߊ߬ߘߊ ߘߐߓߍ߲߭ ߞߛߊߞߊ ߓߊߖߎ ߣߊ߯ߣߌ߲߫ 

ߞߏ ߡߍ߲ ߠߎ߬ ߦߋ߫ ߞߊ߬ߙߊ߲߬ߡߐ߰ ߗߍ ߡߊ߬ ߛߋ߲ߛߋߘߋ߲߫ ߘߌ߫ ߸ ߊ߬ ߞߊ߫ ߞߊ߲߫ ߞߊ߬ ߡߍ߲ ߞߍ߫ ߞߊ߬ ߞߐ߲߰ ߥߟߊ߬ߘߊ ߥߟߊߥߟߊ ߦߋ߫  ߸ ߏ߬ ߘߏ߫ ߟߵߊ߬ ߞߍ߫ ߘߌ߫ ߞߊ߬ ߥߟߊ߬ߘߊ ߘߐߓߍ߲߬ ߸ ߊ߬ ߞߍߕߐ߫ ߡߍ߲ ߢߊߝߐ߫ ߟߊ߫ ߞߊ߬ߙߊ߲߬ߘߋ߲ ߠߎ߬ ߦߋ߫ ߞߊ߬ߙߊ߲߬ߓߏ߲ ߞߣߐ߫. 

ߥߟߊ߬ߘߊ ߘߐߓߍ߲߭ ߧߋ߫ ߞߏߓߊ ߟߋ߬ ߘߌ߫ ߸ ߞߊ߬ߙߊ߲ ߛߊ߯ߘߊ ߓߍ߯ ߟߊߘߍ߬ߣߍ߲ ߘߐ߫. 

ߕߣߐ߬ߓߊ ߟߋ߬ ߦߋ߫ ߥߟߊ߬ߘߊ ߘߐߓߍ߲߭ ߠߊ߫، ߓߊߏ߬ ߸ ߊ߬ߟߋ ߟߋ߬ ߞߏߛߐ߲߬ ߸ ߌ ߘߌ߫ ߕߐ߲ߘߋߦߊ ߟߎ߫ ߘߊ߲߬ߠߊߕߍ߰ ߸ ߌ ߞߍߕߐ߫ ߡߍ߲ ߞߍ߫ ߟߴߌ ߟߊ߫ ߞߊ߬ߙߊ߲߬ߘߋ߲ ߠߎ߫ ߞߎ߲߬، ߊ߬ߟߋ ߟߋ߬ ߝߣߊ߫ ߘߴߊ߬ ߞߍ߫ ߸ ߞߊ߬ߙߊ߲߬ߡߐ߰ ߗߍ ߘߌ߫ ߟߐ߲ߕߊ߫ ߛߌߦߊߡߊ߲߫ ߛߐ߬ߘߐ߲߫ ߥߟߊ߬ߘߊ ߡߊ߬ ߸ ߊ߬ ߞߍߕߐ߫ ߡߍ߲ ߢߊߝߐ߫ ߟߊ߫ ߞߊ߬ߙߊ߲߬ߘߋ߲ ߠߎ߬ ߦߋ߫، ߏ߬ ߕߍ߰ߣߍ߲ ߞߵߊ߬ ߓߐ߫ ߟߊ߫ ߸ ߊ߬ ߓߌߣߍ߲߫ ߘߌ߫ ߞߍ߫ ߢߌ߬ߣߌ߲߬ߞߊ߬ߟߌ ߓߍ߯ ߟߊߘߍ߬ߣߍ߲ ߡߊ߬ ߸ ߞߊ߬ߙߊ߲߬ߘߋ߲ ߠߎ߬ ߞߍߕߐ߫ ߊ߬ ߢߌ߬ߣߌ߲߬ߞߊ߬ ߟߊ߫ ߡߍ߲ ߡߊ߬ ߞߊ߬ߙߊ߲߬ߓߏ߲ ߞߣߐ߫ ߓߙߊ߬ߒ߬ߘߐ߬ ߓߟߏߡߊ߬، ߥߟߊ߬ߘߊ ߘߐߓߍ߲߭ ߠߋ߬ ߝߣߊ߫ ߘߴߊ߬ ߞߍ߫ ߞߊ߬ߙߊ߲߬ߡߐ߰ ߗߍ ߘߌ߫ ߡߎ߬ߙߊ߲ ߠߎ߬ ߟߐ߲߫ ߊ߬ ߣߌ߫ ߛߌߟߊ ߟߎ߬ ߸ ߡߍ߲ ߠߎ߬ ߦߋ߫ ߛߋ߲ߛߋߘߋ߲߫ ߘߌ߫ ߟߊ߬ߓߌ߬ߟߊ߬ߟߌ ߘߐ߫ ߸ ߣߴߊ߬ߟߎ߬ ߘߌ߫ ߥߟߊ߬ߘߊ ߝߊ߰ߡߎ߲߬ ߘߌߦߊ߫، ߏ߬ ߓߊ߯ ߞߍ߫ ߸ ߊ߬ ߘߴߏ߬ ߟߎ߫ ߘߐߓߍ߲߬ ߟߞߊ߬ߙߊ߲߬ߠߌ߲ ߦߋ߫. 

ߞߏ ߡߍ߲ ߠߎ߬ ߝߐߣߍ߲߫ ߣߌ߲߬ ߸ ߏ߬ ߓߍ߯ ߟߋ߬ ߦߋ߫ ߥߟߊ߬ߘߊ ߘߐߓߍ߲߭ ߞߍ߫ ߟߊ߫ ߞߏ ߕߣߐ߬ߡߊ ߘߌ߫، ߡߍ߲ ߘߴߊ߬ ߞߍ߫ ߟߞߊ߬ߙߊ߲߬ߠߌ߲߬ߠߊ ߘߴߊ߬ ߟߊ߫ ߟߐ߬ߒ߬ߗߋߟߊ ߞߍ߫ ߊ߬ ߢߊ ߓߘߍߓߘߍ ߡߊ߬، ߡߍ߲ ߣߌ߫ ߕߙߐߦߊ߫ ߛߌ߫ ߕߍ߫ ߞߋߟߋ߲߫ ߘߌ߫ ߝߋߎ߫. ߞߊ߲߬ߞߎߡߊ ߣߌ߲߬ ߘߐ߫ ߸ ߊ߲ ߞߎߡߊߕߐ߫ ߥߟߊ߬ߘߊ ߘߐߓߍ߲߭ ߞߛߊߞߊ ߓߊߖߎ ߟߎ߫ ߟߋ߬ ߞߊ߲߬، ߡߍ߲ ߠߊߓߊ߬ߕߏ ߦߋ߫ ߛߋ߲ߛߋߘߋ߲߫ ߘߌ߫ ߥߟߊ߬ߘߊ ߘߐߓߍ߲߭ ߘߐ߫. 

= ߥߟߊ߬ߘߊ ߘߐߓߍ߲߭ ߞߛߊߞߊ ߟߎ߬ =

== ߢߌߣߌ߲ߞߏ ߥߟߊ߫ ߞߎ߲߭ ߘߊ߲߬ߠߊߕߍ߱ ==
ߢߌߣߌ߲ߞߏ ߘߊ߲߬ߠߊߕߍ߱ ߦߋ߫ ߞߏߓߊ ߟߋ߬ ߘߌ߫ ߸ ߊ߬ ߝߣߊ߫ ߦߋ߫ ߝߟߐߦߊ ߟߋ߬ ߘߌ߫ ߓߊ߯ߙߊ ߓߍ߯ ߘߐ߫، ߡߐ߱ ߞߊ߫ ߞߊ߲߫ ߞߵߊ߬ ߖߊ߲߬ߕߏ߫ ߡߍ߲ ߘߐ߫ ߞߏߛߓߍ߫ ߥߟߊ߬ߘߊ ߘߐߓߍ߲߬ ߕߎߡߊ ߟߊ߫، ߘߎ߲߬ߘߎ߬ߡߊ߬ߞߏ߬ ߛߌߦߊߡߊ߲߫ ߠߋ߬ ߦߋ߫ ߢߌߣߌ߲ߞߏ ߘߊ߲߬ߠߊߕߍ߱ ߟߊ߫، ߏ߬ ߘߏ߫ ߟߋ߬:

. ߊ߬ ߦߋ߫ ߛߋ߲ߛߋߘߋ߲߫ ߠߋ߬ ߘߌ߫ ߞߊ߬ߙߊ߲߬ߡߐ߰ ߗߍ ߡߊ߬ ߸ ߞߊ߬ ߥߟߊ߬ߘߊ߫ ߞߋ߬ߟߋ߲߬ߞߋ߬ߟߋ߲߬ߣߊ ߓߍ߯ ߕߊ ߢߌߣߌ߲ߞߏ ߘߴߊ߬ ߡߊ߬ ߸ ߊ߬ ߞߍߕߐ߫ ߟߞߊ߬ߙߊ߲߬ߠߌ߲ ߞߍ߫ ߟߊ߫ ߡߍ߲ ߠߎ߬ ߟߊ߫. 

. ߊ߬ ߦߋ߫ ߞߏ ߢߌߡߓߊ߫ ߟߋ߬ ߘߌ߫ ߸ ߢߌߣߌ߲ߞߏ ߣߌ߫ ߥߟߊ߬ߘߊ߫ ߞߊ߬ߙߊ߲߬ߕߊ ߦߋ߫ ߓߍ߲߬ ߢߐ߲߮ ߡߊ߬. 

. ߥߟߊ߬ߘߊ߬ ߞߋߟߋ߲߫ ߢߌߣߌ߲ߞߏ ߘߌ߫ ߛߋ߫ ߓߏߟߏ߲ߓߐ߫ ߟߊ߫ ߞߵߊ߬ ߞߍ߫ ߢߌߣߌ߲ߞߏ߫ ߞߋߟߋ߲߫ ߥߟߊ߫ ߝߌ߬ߟߊ߬ ߤߊߡߊ߲ߕߍ߫ ߛߌߦߊߡߊ߲ߓߊ ߘߌ߫. 

. ߥߟߊ߬ߘߊ ߢߌߣߌ߲ߞߏ ߞߊ߫ ߞߊ߲߫ ߞߊ߬ ߓߌ߬ߟߊ߬ ߖߟߐ߬ߞߐ߬ߦߊ߫  ߣߌ߫ ߘߊߕߐߡߦߊ ߓߟߏ߫ ߟߋ߬ ߡߊ߬ ߕߞߌߦߊ ߘߐ߫، ߞߏ߬ߣߌ߲߬ ߸ ߊ߬ ߕߍ߫ ߓߐ߫ ߟߊ߫ ߞߎ߲߬ߝߍ߬ ߕߋ߲߬. 

. ߞߊ߬ߙߊ߲߬ߡߐ߰ ߗߍ ߞߊ߫ ߞߊ߲߫ ߞߵߊ߬ ߛߋߞߏ ߓߍ߯ ߟߊߘߍ߬ߣߍ߲ ߞߍ߫ ߢߌߣߌ߲ߞߏ ߓߟߏߦߊ߫ ߘߐ߫ ߥߟߊ߬ߘߊ ߘߐ߫. 

. ߢߌߣߌ߲ߞߏ ߘߊ߲߬ߠߊߕߍ߱ ߦߋ߫ ߞߣߐ߬ߜߍ߲߬ ߣߊ߬ ߟߋ߬ ߸ ߞߏߛߊ߫ ߸ ߥߟߊ߬ߘߊ ߢߌߣߌ߲ߞߏ ߦߋ߫ ߓߍ߲߬ ߞߊ߬ߙߊ߲߬ߠߊ߬ߘߋ߲ ߠߎ߬ ߛߌ߬ߞߛߊߓߌ ߖߊ߬ߕߋ ߡߊ߬. 

. ߝߏ߫ ߞߵߊ߬ ߟߤߊߕߍߦߊ߫ ߟߋ߬ ߞߏ߫ ߥߟߊ߬ߘߊ ߢߌߣߌ߲ߞߏ ߓߘߊ߫ ߛߋ߫ ߞߊ߬ߙߊ߲߬ߘߋ߲ ߓߍ߯ ߟߊߘߍ߬ߣߍ߲ ߡߊ߬، ߊ߬ ߣߴߊ߬  ߞߍ߫ ߘߊ߫ ߞߏ߫ ߊ߬ ߓߘߊ߫ ߛߋ߫ ߞߙߎ ߘߏ߫ ߡߊ߬ ߸ ߞߊ߬ ߞߙߎ߫ ߘߏ߫ ߕߏ߫ ߦߋ߲߬ ߸ ߊ߬ ߡߊߛߋ߫ ߏ߬ ߟߎ߫ ߡߊ߬. 

. ߣߴߊ߬ ߦߋ߫ ߘߊ߫ ߞߏ߫ ߥߟߊ߬ߘߊ ߢߌߣߌ߲ߞߏ ߓߘߊ߫ ߛߋ߫ ߞߊ߬ߙߊ߲߬ߘߋ߲ ߘߏ߫ ߟߎ߫ ߡߊ߬ ߞߊ߬ ߘߏ߫ ߟߎ߫ ߕߏ߫ ߦߋ߲߬ ، ߞߊ߬ߙߊ߲ ߢߍߥߟߊ ߘߏ߫ ߟߋ߬ ߞߊ߫ ߞߊ߲߫ ߞߊ߬ ߘߐߓߍ߲߬ ߏ߬ ߘߐ߫ ߸ ߡߍ߲ ߘߌ߫ ߢߌߣߌ߲ߞߏ ߟߊߛߋ߫ ߊ߬ߟߎ߬ ߡߊ߬. 

== ߝߊ߲߬ߝߘߊ߬ ߟߊ ==
ߝߊ߲߬ߝߘߊ߬ ߟߊ߫ ߞߘߐ ߟߋ߬ ߦߋ߲߬ ߸ ߛߌߟߊ ߘߌ߫ ߸ ߞߊ߬ߙߊ߲߬ߡߐ߰ ߗߍ ߦߋ߫ ߓߌ߬ߟߊ߬ ߟߊ߫ ߛߌߟߊ ߡߍ߲ ߞߊ߲߬  ߥߟߊ߬ߘߊ ߢߌߣߌ߲ߞߏ ߓߟߏߦߊ ߘߐ߫، ߞߛߊߞߊ ߡߍ߲ ߧߴߏ߬ ߘߌ߫ ߸ ߏ߬ ߦߋ߫ ߞߍߞߌߦߊ ߟߋ߬ ߘߌ߫ ߞߊ߬ߙߊ߲߬ߡߐ߰ ߗߍ ߦߋ߫ ߡߍ߲ ߛߎߥߊ߲ߘߌ߫ ߟߊ߫ ߸ ߞߊ߬ ߓߍ߲߬ ߥߟߊ߬ߘߊ ߢߌߣߌ߲ߞߏ ߓߟߏߦߊ ߡߊ߬، ߞߍߞߌߦߊ ߛߌߦߊߡߊ߲ߓߊ ߟߋ߬ ߦߋ߫ ߦߋ߲߬ ߞߊ߬ߙߊ߲߬ߡߐ߰ ߗߍ ߘߌ߫ ߛߋ߫ ߡߍ߲ ߛߎߥߊ߲ߘߌ߫ ߟߊ߫  ߸ ߞߵߊ߬ ߡߙߌߦߊ ߟߊߛߋ߫ ߞߊ߬ߙߊ߲߬ߘߋ߲ ߠߎ߫ ߡߊ߬. ߏ߬ ߟߎ߫ ߟߋ߬:

. ߞߍߞߌߦߊ ߟߊߓߊ߯ߙߊ߫ ߝߊ߲ߞߊߢߊ߲߫ ߓߟߏߡߊ߬ ߟߐ߲ߕߊ ߟߊߛߋ ߘߐ߫. 

. ߞߊ߬ ߢߐ߲߮ ߘߍߡߍ߲ߠߌ߲ ߕߏ߰ߝߏ ߟߊߓߊ߯ߙߊ߫، ߊ߬ ߣߌ߫ ߞߊ߬ߙߊ߲߬ߘߋ߲ ߠߎ߬ ߞߍ߫ ߞߊ߬ ߞߙߎ ߘߌ߫ ߞߊ߬ ߓߊ߯ߙߊ߫ ߟߐ߲ߕߊ ߟߎ߬ ߟߊߛߋ ߘߐ߫.

. ߞߊ߬ ߞߍߞߌߦߊ ߢߊߢߌߣߌ߲ ߣߌ߫ ߝߙߋߞߋ߫ ߝߎߟߋ߲ ߞߍߞߌߦߊ ߟߊߓߊ߯ߙߊ߫.

== ߕߏ߰ߝߏ ߟߎ߬ ߟߊߓߊ߯ߙߊ߫ ߣߌ߫ ߞߊ߬ߙߊ߲߬ ߞߍ߫ ߡߎߙߊ߲ ߣߴߊ߬ ߛߌߟߊ ߟߎ߬: ==
ߞߊ߬ߙߊ߲߬ߡߐ߰ ߗߍ ߘߌ߫ ߛߋ߫ ߞߊ߬ߙߊ߲߬ ߡߎߙߊ߲ ߣߌ߫ ߛߌߟߊ ߛߌߦߊߡߊ߲߫ ߓߐߣߍ߲ߢߐ߲߰ߡߊ ߟߊߓߊ߯ߙߊ߫ ߟߊ߫ ߟߞߊ߬ߙߊ߲߬ߠߌ߲ ߘߐ߫ ߞߵߊ߬ ߡߙߌߦߊ ߟߊߛߋ߫ ߞߊ߬ߙߊ߲߬ߘߋ߲ ߠߎ߬ ߡߊ߬، ߏ߬ ߘߏ߫ ߟߋ߬:

. ߞߊ߬ ߕߏߟߏ߲ߝߋ߲ ߠߎ߬ ߣߌ߫ ߢߊߣߊ߲ߕߍ߯ߝߋ߲ ߠߎ߬ ߟߊߓߊ߯ߙߊ߫ ߟߞߊ߬ߙߊ߲߬ߠߌ߲ ߘߐ߫، ߊ߬ ߣߌ߫ ߞߊ߬ ߜߛߊ߬ߕߌ ߟߎ߬ ߞߍ߫ ߞߊ߬ߙߊ߲߬ߠߊ߬ߘߋ߲ ߠߎ߬ ߣߌ߫ ߢߐ߲߮ ߕߍ߫ ߛߐ߲߬. 

. ߞߊ߬ ߖߌ߬ߦߊ߬ߓߍ ߣߌ߫ ߖߌ߬ߦߊ߬ߖߟߎ ߣߌ߫ ߓߟߐߟߐ ߟߎ߬ ߟߊߓߊ߯ߙߊ߫ ߟߞߊ߬ߙߊ߲߬ߠߌ߲ ߘߐ߫. 

. ߞߊ߬ ߞߊ߬ߙߊ߲߬ߘߋ߲ ߠߎ߬ ߞߍ߫ ߞߙߎ ߟߎ߬ ߘߌ߫ ߦߌߘߞߊߟߌ ߞߊ߲߬ ߡߊ߬. 

== ߛߊߞߍߟߌ: ==
ߞߊ߬ߙߊ߲߬ߡߐ߰ ߗߍ ߡߊ߬ߞߏ ߦߋ߫ ߛߊߞߍߟߌ ߟߊ߫ ߥߟߊ߬ߘߊ ߘߐ߫ ߸ ߊ߬ ߞߊ߬ ߞߊ߬ߙߊ߲߬ߘߋ߲ ߠߎ߫ ߞߊ߬ߙߊ߲߬ ߡߍ߲ ߠߊ߫ ߸ ߖߐ߲߰ߛߊ߫ ߸ ߊ߬ ߘߌ߫ ߞߊ߬ߙߊ߲߬ߘߋ߲ ߠߎ߫ ߡߐ߬ߟߐ߲߬ߧߊ߫ ߸ ߊ߬ ߣߌ߫ ߞߊ߬ ߞߊ߬ߙߊ߲߬ߘߋ߲ ߠߎ߬ ߞߛߊߞߊ ߟߐ߲߫ ߥߟߊ߬ߘߊ߫ ߞߊ߬ߙߊ߲߬ߣߍ߲ ߘߐ߫. ߊ߬ ߘߌ߫ ߛߋ߫ ߏ߬ ߞߍ߫ ߟߊ߫ ߢߊ ߛߌߦߊߡߊ߲߫ ߡߊ߬:

. ߞߊ߬ߙߊ߲߬ߘߋ߲ ߠߎ߬ ߕߐ߮ ߛߙߍߘߍߦߊ߫ ߣߴߊ߬ߟߎ߬ ߟߊ߫ ߕߐ߲ߘߋߦߊ ߛߊߞߍߟߌ ߘߐ߫. 

. ߟߊ߬ߞߙߐ߬ߛߌ߬ߟߌ߬ ߘߐߘߏ߲߬ߧߊ߬ߣߍ߲ ߞߊ߬ߙߊ߲߬ߘߋ߲ ߠߎ߬ ߟߊ߫ ߞߊ߬ߙߊ߲ ߓߊ߯ߙߊ ߟߎ߫ ߞߊ߲߬ ߞߊ߬ߙߊ߲߬ߓߏ߲ ߞߣߐ߫. 

. ߞߊ߬ ߓߟߏߦߊߟߌ ߘߏ߫ ߟߎ߬ ߞߍ߫ ߥߟߊ߬ߘߊ ߞߊ߲߬ ߸ ߞߊ߬ ߞߊ߬ߙߊ߲߬ߘߋ߲ ߠߎ߬ ߟߊ߫ ߢߊߦߋߟߌ ߛߎߡߊ߲߫ ߞߊ߲ߡߊ߬. 

== ߦߙߌߡߊߛߙߋ ==
ߓߟߐߟߐ ߞߐߜߍ 
[[ߦߌߟߡߊ:ߟߊ߬ߞߙߏ߬ߞߙߏ߬ߟߌ]]
[[ߦߌߟߡߊ:ߟߞߊ߬ߙߊ߲߬ߠߌ߲]]
[[ߦߌߟߡߊ:ߞߊ߬ߙߊ߲]]
