*ߣߺߺߺߺߴߌ ߡߊ߫ ߞߊ߲ߜߍ ߟߐ߲߫߸ ߒ߬ߓߺߵߊ߬ ߟߐ߲ߓߊ߮ ߟߎ߬ ߟߊߡߍ߲߫߹߹*

*ߊߟߎ߯ _ߞߟߊߓߎߡߊ߫ ߞߋߕߊ߬_ ߟߊߡߍ߲߫:*


ߖߐ ߦߋ߫ ߒߞߏ ߘߌ߲߬ߞߏ ߓߍ߯ ߡߊ߬ ߹ ߒ ߧߴߊ߬ ߝߍ߬ ߞߊ߬ ߒ ߘߊ ߓߌ߬ߟߊ߬ #ߞߎ߬ߙߎ߲߬ߘߎ ߘߏ߫ ߟߋ߬ ߘߐ߫ ߦߊ߲߬، ߒ߬ߞߊ߬߸ ߒ ߧߋ߫ ߞߊ߲ߜߍߦߟߊ ߣߌ߫ ߞߊ߲ߟߐ߲ߘߐߦߟߊ ߣߌ߫ ߞߎ߬ߙߎ߲߬ߘߎ߬ ߟߐ߲ߓߊ߮ ߓߍ߯ ߘߌ߬ߢߍ߬ߟߊ߬ߢߌߣߌ߲߫ ߠߊ߫ ߞߏ߫ ߒ ߓߟߏ ߝߌ߬ߟߊ ߦߋ߫ ߒ ߞߐ߫.
ߒߞߏ ߞߊߙߊ߲ߘߋ߲ ߘߏ߫ ߟߎ߫ ߦߋ߫ ߞߣߐ߬ߘߐߝߟߌ߬ ߟߊ߫߸ ߣߌ߫ ߊߙߊߓߎߝߌ߲ ߘߏ߫ ߞߵߊ߬ߟߎ߬ ߘߊߘߐߖߊ߬ ߞߏ߫: ߝߐߢߊ߫ ߞߋߟߋ߲߫ ߕߍ߫ #ߊߟߟߊ߯ߤߎ ߊߞߑߓߊߙߎ߫ ߟߊ߫ ߒߞߏ ߘߐ߫.ߞߏ߫ ߘߏ߫ ߟߎ߫ ߦߴߊ߬ ߝߐ߫ ߟߊ߫ ߞߏ߫ #ߊߟߊ߫_ߞߊ߫_ߓߏ߲߬߸ ߘߏ߫ ߟߎ߫ ߦߴߊ߬ ߝߐ߫ ߟߊ߫ ߞߏ߫ #ߊߟߊ߫_ߟߋ߬_ߞߊ߫_ߓߏ߲߬߸ ߘߏ߫ ߟߎ߫ ߝߊ߲ ߦߴߊ߬ ߝߐ߫ ߟߊ߫ ߞߏ߫ #ߊߟߊ߯_ߓߏ߲߬. ߒ߬ߓߊ߬ ߒߠߋ ߕߊ߫ ߡߊ߬ߜߍ߲ ߝߟߍ߫:
߁߭- (ߞߊ߫) ߡߍ߲ ߦߋ߫ ߞߎߡߊ ߘߐ߫߸ ߊ߲ ߧߋ߫ ߛߐ߰ ߘߏ߫ ߝߐ߫ ߡߵߏ߬ ߞߊ߲߬.
- #ߞߊ߫: ߞߊ߫ ߦߋ߫ ߞߍ߫ ߟߊ߫ ߝߊߕߊ߲ߕߟߌߟߊ߲ ߘߌ߫ ߞߎߡߦߊ ߘߐ߫ ߣߴߊ߬ ߞߐ߲߬ ߘߊ߫ ߞߎߡߊߛߓߏ ߢߍ߫ ߦߏ߫: ߌ ߞߊ߫ #ߥߊ߫، ߊߟߎ߫ ߞߊ߫ ߒߞߏ #ߞߟߍ߲߬...
- #ߞߊ߫: ߞߊ߫ ߦߋ߫ ߞߍ߫ ߟߊ߫ ߕߦߊߟߊ߲ ߘߌ߫ ߞߎߡߦߊ ߘߐ߫ ߣߴߊ߬ ߞߐ߲߬ ߘߊ߫ ߕߐ߮ ߢߍ߫ ߦߏ߫: ߌ ߞߊ߫ #ߟߎ = ߌ ߟߊ߫ ߟߎ، ߊߟߎ߫ ߞߊ߫ ߘߐ߬ߛߊߙߌ....
- #ߞߊ߫: ߞߊ߫ ߦߋ߫ ߞߍ߫ ߟߊ߫ ߡߊ߲߬ߞߕߎ߬ߟߊ߲ߡߊ ߘߌ߫ ߞߎߡߦߊ ߘߐ߫ ߣߴߊ߬ ߞߐ߲߬ ߘߊ߫ ߡߊ߲߬ߞߕߎ ߢߍ߫ ߦߏ߫: ߊ߬ ߞߊ߫ #ߓߏ߲߬، ߊ߬ ߞߊ߫ ߖߊ߲߬، ߌ ߞߊ߫ ߘߐ߯،ߊߟߊ߫ ߞߊ߫ ߓߏ߲߬...
ߓߊ߬ߙߌ߬߸ #ߞߊ߫ ߘߌ߫ ߛߋ߫ ߟߊߓߋ߬ ߟߊ߫ ߦߌߟߊ ߣߌ߲߬ ߘߐ߫ ߞߵߊ߬ ߣߘߐ߬ߓߌߟߊ ߞߍ߫ ߊ߬ ߢߍߕߊ ߞߊ߲ߡߊߛߙߋ ߞߍ߫ ߘߌ߫ #ߛߊ߬ߡߊ߲߬ߠߊ ߘߌ߫ ߦߏ߫: ߊ߬ ߞߊ߫ ߓߏ߲߬ = ߊ߱ ߓߏ߲߬، ߊ߬ ߞߊ߫ ߘߐ߯ = ߊ߰ ߘߐ߯، ߊߟߊ߫ ߞߊ߫ ߓߏ߲߬ = ߊߟߊ߯ ߓߏ߲߬....
✔️✔️✔️ߏ߬ ߘߐ߫߸ ߊ߲ ߧߋ߫ ߓߍ߲߬ ߊ߬ ߡߊ߬ ߞߏ߫ : ߊߟߊ߫ ߞߊ߫ ߓߏ߲߬ ߣߌ߫ ߊߟߊ߯ ߓߏ߲߬ ߓߍ߯ ߞߘߐ߫ ߞߋߟߋ߲߫. ߞߵߊ߬ ߕߎ߬ߙߎ ߞߍ߫ ߞߊ߲ ߞߎ߬ߙߎ߲߬ߘߎ ߘߌ߫.
߂߲- ߊ߬ߟߋ߬ ߊߙߊߓߎߝߌ߲ ߢߌ߬ߣߌ߲߬ߞߊ߬ ߞߏ߫ ߊߟߟߊ߯ߤߎ ߊߞߑߓߊߙߎ߫ ߞߘߐ ߦߋ߫ ߡߎ߲߬ ߘߌ߫؟ ߊ߬ ߘߴߌ ߟߊߡߌ߬ߘߊ߬ ߞߏ߫ #ߊߟߊ߫_ߞߊ߫_ߓߏ߲߬ = #ߊߟߊ߯_ߓߏ߲߬، ߌ ߦߴߊ߬ ߢߌ߬ߣߌ߲߬ߞߊ߬ ߕߎ߲߯ ߞߏ߫ ߊߟߊ߫ ߟߊߒߡߊ ߦߋ߫ ߝߋ߲߫ ߢߌ߬ߡߊ߲߬ ߘߌ߫ ߓߏ߲߬ߧߊ ߘߐ߫؟ ߊ߬ ߘߴߌ ߟߊߡߌ߬ߘߊ߬ ߞߏ߫: (ߛߎߓߑߤߊߣߊ߲߬ߟߊ߮ߤ) ߊߟߊ߫ ߞߊ߫ ߓߏ߲߬ ߝߋ߲ ߓߍ߯ ߘߌ߫. ߊ߬ ߢߌ߬ߣߌ߲߬ߞߊ߬ ߌߞߐ߫ ߞߏ߫ : (ߊߟߊ߯ ߓߏ߲߬) ߊ߬ ߣߌ߫ (ߊߟߊ߫ ߞߊ߫ ߓߏ߲߬ ߝߋ߲ ߓߍ߯ ߘߌ߫) ߡߎ߲߬ ߓߍ߲߬ߣߍ߲߫ ߊߟߊ߫ ߡߊ߲߬ߞߕߎ߬ߦߊ ߟߊ߫؟ ߊ߬ ߘߴߌ ߟߊߡߌ߬ߘߊ߬ ߞߏ߫ ߂߲ ߞߍ߬.
ߒ߬ߓߊ߬߸ #ߟߋ߬ ߦߋ߫ ߞߎ߲߬ߞߎߘߎ߲߫ ߠߋ߬ ߘߌ߫ ߡߍ߲ ߓߊ߯ߙߘߊ ߞߊ߫ ߛߌߦߊ߫ ߞߏߛߓߍ߫، ߓߊ߬ߙߌ߬ ߦߌߟߊ߫ ߛߎ߯ ߢߌ߲߬ ߘߐ߫߸ ߊ߬ ߦߋ߫ ߞߏߟߊߒߞߏߡߊ ߛߊ߲ߘߐߕߊ ߣߌ߫ ߘߎ߰ߡߊ߬ߕߊ ߟߋ߬ ߞߍ߫ ߟߊ߫ ߦߏ߫:
-ߊߟߊ߫ ߟߋ߬ ߞߊ߫ ߓߏ߲߬: ߝߋ߲ ߓߍ߯ ߞߊ߫ ߘߐ߯ ߊߟߊ߫ ߣߊ߰ߟߊ߫
-ߞߊ߲ߕߍ߫ ߛߟߏ߬ߡߣߊ߫ ߟߋ߬ ߟߐ߲ߞߏߕߌ߮ ߘߌ߫: ߟߐ߲ߞߏߕߌ߯ ߛߌ߫ ߡߊ߫ ߟߐ߲ߞߏߕߌ߯ߦߊ ߟߐ߬ߘߎ߮ ߝߊ߫ ߞߊ߬ ߛߋ߫ ߞߊ߲ߕߍ߫ ߘߐ߫ (ߊ. ߘ)
- ߖߐ߲߬ߡߊߛߌߣߌ߲ߟߐ߲߫ ߠߋ߬ ߛߓߍߟߌߟߊ ߘߌ߫: ߡߐ߰ ߛߌ߫ ߕߴߛߋ߫ ߊ߬ ߕߊ ߢߐ߲߰ ߠߊ߫
-ߎߛߑߡߊߣ ߝߟߐߡߊ ߘߎ߲ߓߎߦߊ߫ ߟߋ߬ ߜߊ߲߬ߞߎ߲߬ߠߌ߲߬ߠߊ ߘߌ߫: ߊ߬ ߟߊ߫ ߜߊ߲߬ߞߎ߲߬ߠߌ߲ ߕߍ߫ ߞߎ߲߫ ߡߐ߰ ߛߌ߫ ߘߐ߫
-ߛߎ߬ߥߊ߬ߙߋ ߊ߲߬ߜ߭ߌ߬ߟߍ߬ߘߎ߯ ߟߋ߬ ߕߊߛߎߟߊ ߘߌ߫: ߓߍ߯ ߦߋ߫ ߡߊ߲߬ߘߋ߲߬ ߘߐߛߎߡߊ߫ ߓߟߏߡߊ߬ ߝߏ߫ ߊ߬ߟߋ߬

                             ߒ ߧߋ߫ ߘߊ߲߬ ߠߊ߫ ߦߊ߲߬ ߕߋ߲߬.
                                    ߊߟߎ߫ ߣߌ߫ ߖߐ߫
✔️ #ߊߟߊ߫_ߞߊ߫_ߓߏ߲߬
✔️ #ߊߟߊ߯_ߓߏ߲߬
✔️✔️ #ߊߟߊ߫_ߟߋ߬_ߞߊ߫_ߓߏ߲߬
ߞߟߊߓߎߡߊ ߞߋߕߊ߬ ߓߟߏ߫ /ߞߊ߲ߞߊ߲߫ ߀߄߲ ߕߋ߬ߟߋ߫ ߂߆/ ߂߀߂߁
