{{Databox}}

'''ߞߛߊ ߣߌ߫ ߛߎߡߊ'''߸ ߊ߬ ߟߐ߲߫ ߞߏ߫ ߞߛߊ ߣߌ߫ ߛߎߡߊ ߦߋ߫ ߟߋ߬ ߦߏ߫ ߝߊ߰ߣߌ߲߲ ߢߊߖߎ߯ ߣߺߴߊ߬ ߢߊߓߘߍ ߸ ߊ߬ߟߎ߫ ߝߌ߬ߟߊ ߕߺߴߛߋ߫ ߘߝߊ߫ ߟߊ߫ ߝߋ߲߫ ߞߋߟߋ߲߫ ߠߊ߫ ߣߎ߲߫ ߞߋߟߋ߲߫ ߘߐ߫ ߕߎ߬ߡߊ߬ ߞߋߟߋ߲߫ ߠߊ߫ ߝߋߎ߫ ߸ ߓߊߏ߬ ߛߌ߬ߣߊ߬ߢߐ߲߰ߡߊ ߟߎ߬ ߟߋ߬ ߸ ߊ߬ߟߎ߫ ߞߐ߬ߣߌ߲߬ ߓߍ߯ ߛߐ߬ߘߐ߲߬ ߠߊ߫ ߣߎ߲ ߠߊ߫ ߡߌ߬ߘߊ߬ߟߌ ߟߋ߬ ߛߘߊ߫ ߘߐ߫ ߸ ߏ߬ ߘߐ߫ ߊ߬ߟߎ߫ ߘߊ߲߬ߕߍ߬ߓߐ ߝߟߍ߫ :

(ߡߊ߲߬ߘߋ߲߬ߓߏߙߌ߫ ߞߋߕߊ߬ ߓߟߏ߫)

== ߞߛߊ ==
'''ߞߛߊ''' ߦߋ߫ ߛߎߡߊ߫ ߢߊߖߎ߮ ߟߋ߬ ߘߌ߫ ߸ ߊ߰ [[ߣߎ߲]] ߠߊ߫ ߡߌ߬ߘߊ߬ߟߌ߬ߝߋ߲ ߠߎ߬ ߘߐ߫ ߜߏߡߊ߲ ߣߴߊ߬ߟߎ߬ ߘߐ߫ ߖߎ߯ߡߊ߲ ߣߌ߫ ߞߏߙߏ߲ ߠߎ߬ ߟߋ߬ ߘߌ߫ ߸ ߦߏ߫ : ߓߏ߬ ߞߛߊ ߸ ߘߊ߫ ߞߛߊ ߸ ߊ߬ ߣߌ߫.....
ߏ߬ ߘߐ߫ ߛߎߡߊ߫ ߛߌ߫ ߕߍ߫ ߓߏ߭ ߟߊ߫ ߸ ߞߛߊ ߟߺߴߊ߬ ߟߊ߫ ߸ ߊ߬ ߣߌ߫...، ߒ߬ߓߊ߬߸ ߣߌ߲߬ ߠߋ߬ ߞߛߊ ߘߌ߫ .

== ߛߎߡߊ ==
ߛߎߡߊ ߦߋ߫ ߞߛߊ߫ ߢߊߓߘߍ ߟߋ߬ ߘߌ߫ ߸ ߣߎ߲ ߠߊ߫ ߡߌ߬ߘߊ߬ߟߌ߬ߝߋ߲ ߠߎ߬ ߘߐ߫ ߘߌߡߊ߲ ߣߴߊ߬ߟߎ߬ ߘߐ߫ ߢߌ߬ߡߊ ߟߵߊ߬ ߘߌ߫ ߸ ߦߏ߫ ߘߊߥߎ߲ߠߌ߲߫ ، [[ߛߎߡߊߙߋ߲߫]] ،ߊ߬ ߣߌ߫ ......
ߏ߬ ߘߐ߫ ߸ ߜߏߦߊ߫ ߛߌ߫-ߌ-ߛߌ߬ ߕߴߊ߬ ߘߐ߫ ߸ ߏ߬ ߟߋ ߦߋ߫ ߛߎߡߊ ߘߌ߫ ߛߊ߫ .
ߡߊ߲߬ߘߋ߲߬ߓߏߙߌ߫ ߞߋߕߊ߬ ߓߟߏ߫

== ߟߊ߬ߞߙߐ߬ߛߌ߬ߕߊ ==
ߞߛߊ ߦߊ߫ ߜߏ߫߹ ߛߎߡߊ ߦߋ߫ ߘߌ߫߹ ߏ߬ ߞߘߐ ߟߋ߬ ߞߏ߫ : ߘߌߡߊ߲߫ ߕߍ߫ ߞߛߊ ߘߐ߫ ߊ߬ ߣߴߏ߬ ߛߌ߬ߣߊ߬، ߏ߬ ߘߐ߫߸ ߌ ߞߊߣߵߌ ߖߘߍ߬ ߕߙߐ߫ ߊ߬ ߝߐ ߟߺߴߌ ߟߊ߫ ߞߌߙߍ ߟߎ߬ ߘߐ߫ ߛߐ߲߬ ߞߏ߫ ߞߛߊ߫ ߜߏߡߊ߲ ߣߌ߫ ߛߎߡߊ߫ ߘߌߡߊ߲، ߓߊ߸ ߞߛߊ ߓߍ߯ ߦߋ߫ ߜߏ߫ ߘߌߦߊ߫ ߛߌ߫ ߕߴߊ߬ ߘߐ߫ ߸ ߛߎߡߊ ߓߍ߯ ߦߊ߫ ߘߌ߫ ߸ ߜߏ߫ ߛߌ߫ ߕߴߊ߬ ߘߐ߫ .

== ߖߊ߲߬ߕߏ߬ߒ߬ߘߐ ==
ߊ߲ ߞߊ߬ ߛߎߡߊ ߡߍ߲ ߝߐ߫ ߘߊߥߎ߲ߠߌ߲ ߠߊ߫ ߸ ߞߌߙߍ߫ ߕߊ߬ߡߌ߲߬ߣߍ߲ ߘߐ߫ ߛߍ߲ ߸ ߏ߬ ߦߴߊ߬ ߛߎߡߊ ߟߋ߬ ߞߏ߫ ߘߌ߫ ߸ ߓߊ߬ߙߌ߬ ߊ߬ߟߋ߬ ߣߺߴߊ߬ ߓߐߢߐ߲߯ߞߏ߫ ߟߎ߬ ߞߛߊ ߝߣߊ߫ ߦߋ߫ ߘߏ߲߬ ߠߊ߫ ߘߏ߫ ߟߎ߫ ߣߎ߲ ߘߐ߫ ߸ ߦߏ߫ ߖߊ߲߬ߞߊ߬ߙߏ߬ߕߐ ߟߎ߬ ߸ ߛߎ߬ߡߊ߲߫ ߞߛߊ ߥߟߊ߫ ߛߎߡߊ ߜߍߟߍ߲ ߠߋ߬ ߦߋ߫ ߘߏ߲߬ ߠߴߏ߬ ߟߎ ߟߋ߬ ߣߎ߲ ߘߐ߫ ߸ ߞߵߊ߬ ߛߐ߬ߘߐ߲߬ ߛߎߡߊߡߊ ߟߋ߬ ߸ ߞߛߊߡߊ ߕߍ߫ ߸ ߊ߬ ߣߌ߫ ߝߋ߲߫ ߛߎߡߊߡߊ߫ ߡߍ߲ ߡߊ߲߫ ߘߌ߫ ߡߐ߱ ߦߋ߫ ߸ ߊ߰ ߊ߬ ߝߐ߫ ߟߊ߫ ߏ߬ ߟߋ߬ ߡߊ߬ ߞߏ߫ ߞߛߊ ߏ߬ ߟߊ߫ ߸ ߒ߬ߓߵߊ߬ ߟߐ߲߫ ߘߐߙߐ߲߫ ߞߴߌ ߓߊ߯ ߡߍ߲߫ ߞߏ߫ ߞߛߊ ߦߴߦߋ߲߬ ߸ ߏ߬ ߡߊ߲߫ ߘߌ߫ ߏ߬ ߕߌ߱ ߢߍ߫ ߸ ߏ߬ ߛߌ߬ߣߊ ߝߣߊ߫ ߦߋ߫ ߕߋ߲߬ ߠߋ߬ .

== ߡߊ߬ߟߏ߬ߦߊ ߣߌ߫ ߛߊ߯ߡߍߦߊ ==
[[ߊߡߊߘߎ߫ ߛߎ߬ߞߊ߬ߣߍ߫]] (ߡߟߊߓߌߘߌ߲߫) ߢߌ߬ߣߌ߲߬ߞߊ߬ߣߍ߲ ߒ ߓߟߏ߫ ߸ ߊ߬ ߞߊ߲߫ ߒ ߡߊ߬ ߞߏ߫: ߡߊ߬ߟߏ߬ߦߊ ߢߊߢߌߡߊ߲ ߠߋ߬ ߦߋ߫ ߛߊ߯ߡߍߦߊ ߘߌ߫ ߸ ߡߊ߬ߟߏ߬ߦߊ ߦߋ߫ ߣߊ߬ ߟߊ߫ ߛߊ߯ߡߍߓߊߟߌߦߊ ߟߋ߬ ߞߐ߫ ߸ ߏ߬ ߘߐ߫ ߞߊ߬ ߛߊ߯ߡߍߦߊ߫ ߞߊ߬ ߥߊߟߌߝߋ߲ ߕߏ߫ ߸ ߞߊ߬ ߥߎߦߊߝߐ ߕߏ߫ ߸ ߞߊ߬ ߣߡߊߙߊ ߕߏ߫ ߸ ߊ߬ߟߋ ߟߋ߬ ߡߐ߰ ߓߌ߬ߟߊ߬ ߟߊ߫ ߞߊ߬ ߕߌߢߍߟߌ ߓߍ߯ ߟߊߕߏ߫ ߞߐߘߍ߫ ߸ ߐ߲ ߹ ߣߌ߫ ߡߍ߲ ߡߊ߬ ߛߊߡߍߦߊ߫ ߞߵߏ߬ ߟߎ߬ ߟߊߕߏ߫ ߛߊ߫ ߸ ߏ߬ ߘߌ߫ ߡߊ߬ߟߏ߬ߦߊ ߛߐ߬ߘߐ߲߬ ߸ ߒ߬ߓߺߵߊ߬ߟߎ߫ ߝߌ߬ߟߊ ߕߍ ߦߋ߫ ߕߋ߲߬ ߠߋ߫ ߸
 ߝߙߊ߬ߒ߬ߞߊ߲߬ ߓߟߏ ߡߊ߬.

=== ߡߊ߬ߟߏ߬ߦߊ ===
ߒ ߞߵߊ߬ ߡߍ߲ [[ߓߎ߬ߙߡߊ߬ ߞߊ߲ߕߍ߫]] ߟߊ߫ ߡߍ߲ߞߊ߲ ߘߏ߫ ߘߐ߫ (ߡ.ߘ) ߞߏ߫ ߸ ߣߌ߫ ߡߍ߲ ߞߵߊ߬ ߝߴߌ ߡߊ߬ ߞߴߌ ߕߍ߫ ߡߊ߬ߟߏ߬ߦߊ߬ ߟߊ߫ ߸ ߞߺߴߏ߬ ߕߌ߱ ߡߺߴߌ ߘߐ߯ߦߊ߫ ߞߎߡߊߕߍ߫ ߞߵߌ ߖߓߍ߫ ߸ ߞߏ߫: ߓߊ ߸ ߡߊ߬ߟߏ߬ߦߊ ߦߋ߫ ߞߏߖߎ߯ߓߊ߫ ߟߋ߬ ߘߌ߫  ߸ ߡߍ߲ ߧߋ߫ ߡߐ߱ ߞߊ߬ߢߊ ߘߴߌ ߡߊ߬ߞߏ߬ߒ߬ߠߊߝߋ߲ ߘߏ߫ ߢߌߣߌ߲߫ ߠߊ߫ ߘߏ߫ ߝߍ߬ ߛߍ߲ ߸ ߌ ߘߏ߲߬ ߞߵߊ߬ ߟߐ߲߫ ߞߏ߫ ߣߺߴߌ ߞߵߊ߬ ߢߌߣߴߊ߬ ߝߍ߬ ߸ ߊ߬ ߕߺߴߌ ߖߊ߲߬ ߝߋߎ߫ ߸ ߌ ߡߊ߬ߞߴߏ߬ ߦߋ߫ ߕߌߢߍ߫ ߏ߬ ߛߐ߬ߘߐ߲߬ߓߊ߬ߟߌߦߊ߫ ߞߏߛߐ߲߬ ߸ ߏ߬ ߟߋ ߦߋ߫ ߡߊ߬ߟߏ߬ߦߊ ߘߌ߫ ߸ ߏ߬ ߘߏ߲߬ ߡߊ߫ ߢߌ߲߬ ߠߋ߬ ߞߟߋ߫ ߹ ߏ߬ ߟߊ߫ ߞߏ߫ ߊ߲ ߧߴߊ߬ߟߋ ߓߌ߬ߟߊ߬ ߞߊ߬ ߛߊ߯ߡߍߦߊ ߕߊ߬ ߸ 
ߏ߬ ߡߍ߲ ߧߋ߫ ߣߌ߲߬.

==== ߛߊ߯ߡߍߦߊ ====
ߟߋ߬ ߦߋ߫ ߡߐ߱ ߟߊߛߌ߲߫ ߠߊ߫ ߓߘߍ߬ߦߊ ߣߌ߫ ߕߌߢߍߟߌ߫ ߟߊߕߏ ߟߊ߫ ߸ ߛߊ߯ߡߍߦߊ ߟߴߊ߬ ߕߏ߫ ߟߊ߫ ߡߐ߱ ߘߌ߫ ߛߏ߲߬ߧߊ߬ߟߌ ߕߏ߫ ߸ ߞߊ߬ ߣߡߊߙߊ ߕߏ߫ ߸ ߞߊ߬ ߥߎߦߊ ߕߏ߫ ߸ ߞߊ߬ ߞߏߖߎ߯ ߛߎ߯ ߓߍ߯ ߕߏ߫ ߛߊ߫ ߸ ߛߊ߯ߡߍߦߊ ߟߋ߫ ߟߊ߬ߛߌ߲߬ߠߌ߲ ߞߍ߫ ߟߊ߫ ߏ߬ ߟߎ߬ ߓߍ߯ ߟߊߕߏ ߟߊ߫ ߞߐߘߍ߫ ߹ ߡߊ߬ߟߏ߬ߦߊ ߟߋ߬ ߦߊ߫ ߞߊ߲߫ ߞߊ߬ ߝߊ߬ߟߋ߲߬ ߛߊ߯ߡߍߦߊ ߟߊ߫ ߏ߬ ߘߐ߫ ߞߍ߰ ߹ ߓ.ߞ (ߡ.ߘ).

===== ߟߊ߬ߞߙߐ߬ߛߌ߬ߕߊ  =====
ߡߍ߲ ߓߍ߯ ߕߊ߬ߡߌ߲߬ߣߍ߲ ߣߌ߲߬ ߸ ߣߺߴߊ߲ ߞߵߏ߬ ߟߎ߬ ߡߊ߯ߙߏߡߦߊ߫ ߸ ߊ߲ ߘߌ߫ ߡߊ߬ߟߏ߬ߦߊ ߦߋ߫ ߝߋ߲߫ ߖߎ߯ ߞߛߊߓߐߣߍ߲ ߠߋ߬ ߘߌ߫ ߥߍ ߸ ߞߊ߬ ߛߊ߯ߡߍߦߊ ߞߴߏ߬ ߛߌ߬ߣߊ߬ ߛߎߡߊߡߊ ߘߌ߫ ߛߊ߫ ߸ 
ߐ߲߬ߤߐ߲ ߹ ߤߊߟߌ߬ [[ߖߘߍ߬ߞߟߏ߬ߓߊ߰ߦߊ|ߖߘߍ߬ߞߟߏ߬ߓߊ߰]] ߣߊ߯ߡߎ߲ ߝߊ߲߭ ߞߣߐ߫ ߸ ߡߊ߬ߟߏ߬ߦߊ ߡߊ߫ ߢߌ߲߬ ߝߋߝߋ߫ ߹ ߓߊߏ߬ ߣߴߊ߬ ߡߊ߫ ߕߏ߫ ߦߋ߲߬ ߕߎ߬ߡߊ ߘߏ߫ ߟߎ߫ ߟߊ߫ ߸ ߣߊ߯ߡߎ߲ ߦߙߐ ߘߏ߫ ߟߎ߫ ߕߍ߫ ߢߊߦߋ߫ ߝߍ߯ߛߌ߫ ߸ ߏ߬ ߘߐ߫ ߛߊ߯ߡߍߓߊߟߌߦߊ ߞߐߝߟߌ ߟߋ߬ ߡߊ߬ߟߏ߬ߦߊ ߘߌ߫ ߸ ߡߊ߬ߟߏ߬ߦߊ ߝߣߊ߫ ߞߐߝߟߌ ߟߋ߬ ߝߐߒߝߋ߲ߠߊ ߘߌ߫ ߸ «ߡߊ ߦߴߊ߲ ߞߛߌ߫ ߏ߬ ߡߊ߬ ߞߟߋ߫» ߹߹
[[ߦߌߟߡߊ:ߞߛߊ]]
[[ߦߌߟߡߊ:ߛߎߡߊ]]
[[ߦߌߟߡߊ:ߛߊ߯ߡߍߦߊ]]
[[ߦߌߟߡߊ:ߡߊ߬ߟߏ߬ߦߊ]]
