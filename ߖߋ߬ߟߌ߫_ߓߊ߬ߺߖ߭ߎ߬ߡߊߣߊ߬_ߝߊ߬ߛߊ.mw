ߖߐ ߦߋ߫ ߓߋ߲ߓߊ߫ ߛߟߐߡߌ߲ ߖߊ߲߬ߛߊ߬ߕߊ ߟߎ߬ ߦߋ߫ ߸ ߤߐߕߍߔ.

(ߓߊ߬ߺߖ߭ߎ߬ߡߊߣߊ߬ ߞߊ߫ ߘߐ߬ߝߐ)

ߒߠߋ ߓߍ߫ ߣߊ߬ ߘߎߢߊ߫ ߘߐ߫ ߟߏ߲ ߡߌ߲ ߸ (ߛߋߞߎ߫) ߕߋ߬ ߘߊ߫ ߞߊ߯ߙߌ ߒߠߋ ߡߏߦߌ߫ ߘߊ߫ ߞߐ߬ߓߊ߬ߟߏ߲ ߸ ߒߠߋ ߣߊ߬ ߘߊ߫ ߘߎߢߊ߫ ߘߐ߫ ߸ ߘߎߢߊ߫ ߝߌ߲߬ߣߍ߲߫ ߥߟߴߊ߬ ߜߍߣߍ߲߫ ߒߠߋ ߕߴߏ߬ ߟߐ߲߫ ߸ ߒߠߋ ߛߌ߰ߣߍ߲߫ ߝߟߍ߫ ߢߊ ߡߍ߲ ߣߌ߲߬ ߒ ߣߊ߬ ߘߊ߫ ߘߎߢߊ߫ ߘߐ߫ ߞߊ߬ ߒ ߕߊ߲߬ ߸ ߒ ߡߊ߫ ߣߡߌߛߊ߫ ߸ ߒ ߡߊ߫ ߞߙߐߕߐ߫ ߸ ߒ ߞߊ߬ ߛߊ߲߬ ߥߐߙߐ߲ߥߌ߬ߟߊ߫ ߞߍ߫ ߘߎ߰ߡߊ߬ ߞߵߊ߬ ߛߐ߬ߘߐ߲߬ ߒ ߡߊ߫ ߕߊ߯ߡߊ߲߫߸ ߒ ߣߘߐ߬ߟߊ ߦߋ߫ ߕߏ߯ߞߏ߫ ߦߋ߫ ،ߏ߬ ߕߊ߯ߡߊ߲߫ ߠߊ߫ ߸ ߏ߬ ߣߘߐߟߊ߫ ߦߋ߫ ߓߊ߫ ߦߋ߫ ،ߓߊ߫ ߕߊ߯ߡߊ߲߫ ߠߊ߫ ߸ ߏ߬ ߣߘߐߟߊ߫ ߦߋ߫ ߡߤߊ߬ߡߊ߯ߘߎ߫ ߦߋ߫ ،ߒߠߋ ߣߌ߫ ߡߊ߰ߡߊ߬ߘߎ߬ ߕߊ߯ߡߊ߲߫ ߠߊ߫ ߢߐ߲߮ ߝߍ߬ ߸ ߢߐ߬ߣߌ߲ ߓߐ߫ ߘߴߊ߲ ߡߐ߰ ߣߊ߯ߣߌ߲߫ ߠߊ߫ ߸ ߏ߬ ߟߎ߫ ߡߐ߰ ߛߊ߬ߓߊ ߛߊ߬ ߘߊ߫ ߞߊ߬ ߒߠߋ ߕߏ߫ ߸ ߊ߬ߟߎ߬ ߞߊ߲߫ ߞߏ߫ ߒߠߋ ߕߋ߰ߙߋ ߞߊߖߎ߯ ߞߵߊ߬ߟߎ߬ ߘߌ߫ ߕߊ߯ ߒߠߋ ߟߊߝߟߌ߬ ߞߏ߫ :ߒ ߡߊߢߌ߲߬ ߸ ߒߠߋ ߡߊ߰ߡߛߏ߬ ߞߊ߲߫ ߞߏ߫ : ߊߟߎ߫ ߞߊ߬ ߡߐ߰ ߦߴߊ߬ ߘߋ߲ ߠߊߝߟߌ߬ ߟߊ߫ ߝߟߐ߫ ߞߵߊ߬ ߡߊߢߌ߲߬ ؟߸ ߞߏ߫ ߒߠߋ ߕߴߛߋ߫ ߞߊ߬ ߕߊ߯ ߝߟߌ߬ ߸ ߡߍ߲ ߠߎ߬ ߛߊ߬ ߘߊ߫ ،ߊ߬ߟߋ ߡߴߏ߬ ߟߎ߫ ߛߊ߬ ߡߊ߰ߙߌ ߟߋ߬ ߦߴߏ߬ ߟߎ߫ ߛߊ߬ ߸ ߒߠߋ ߕߏ߫ ߘߴߊ߬ߟߎ߬ ߓߟߏ߫ ߕߋ߲߬ ߡߐ߰ ߕߍ߫ ߒߠߋ ߖߊ߬ߕߋ߬ ߸ ߒߠߋ ߣߌ߫ ߒ ߡߊ߰ߡߛߏ ߟߋ߬ ߓߍ߫ ߕߏ߬ ߘߊߥߎ߲߫ ߸ ߘߙߎ߬ߞߋ߬ ߕߍ߫ ߒ ߝߍ߬ ߸ ߣߴߊ߬ߟߋ ߞߵߊ߬ ߟߊ߫ ߕߊ߰ߝߋ߬ ߞߘߐ ߡߍ߲ ߗߌ߬ ߞߵߏ߬ ߘߌ߫ ߒ ߡߊ߬ ،ߒ ߓߴߏ߬ ߘߏ߲߬ ߒ ߞߊ߲ߠߊ߫ ߸ ߒ ߞߊ߬ ߛߊ߲߭ ߂߀ ߞߍ߫ ߞߵߊ߬ ߛߐ߬ߘߐ߲߬ ߒ ߡߊ߫ ߞߙߎ߬ߛߌ ߕߊ߬ ߸ ߒߠߋ ߡߏߦߌ߫ ߘߊ߫ ߁߈߉߀ ߟߊ߫ ߸ ߞߊ߬ ߓߐ߫ ߏ߬ ߟߊ߫ ߞߣߊ߬ ߉߁ ،߉߂، ߉߃، ߉߄، ߉߅، ߉߆، ߉߇، ߉߈، ߉߈، ߉߉، ߁߉߀߀ ، ߁߉߀߁، ߂ ، ߃ ، ߄ ، ߅ ، ߆ ، ߇، ߈، ߉،  ߤߊ߲߯߹߁߉߁߀ ߟߊ߫ ߒߠߋ ߞߊ߬ ߞߙߎ߬ߛߌ ߕߊ߬ ߸ ߒߠߋ ߞߊ߫ ߓߟߏߞߏߟߌ߫ ߘߙߎߞߋ ߦߋ߫ ߒ ߞߊ߲ߠߊ߫ ، ߕߊߡߊ߲߫ ߞߋߟߋ߲ ߣߌ߫ ߞߊ߬ ߛߋ߫ ߝߌ߬ߟߊ ߡߊ߬ ߸ ߡߊ߲߬ߜߏߦߊ ߦߴߊ߬ ߛߊߓߎ߫ ߘߌ߫ ߸ ߒ ߡߊ߫ ߘߌߡߌ߲߫ ߒ ߡߊ߫ ߞߙߐߕߐ߫ ߸ ߒ ߣߊ߬ ߘߊ߫ ߓߐ߫ ߓߟߏߞߏߘߋ߲߫ ߛߏ ߞߣߐ߫ ߸ ߒ ߓߍ߫ ߞߡߊߟߋ߲ ߠߎ߬ ߣߐ߬ ߝߍ߬ ߸ ߒ ߝߌߟߊ߲ ߠߎ߬ ߓߍߣߊ߬ ߡߛߏ߬ ߝߘߎ ߟߊ߫ ߸ ߒ ߝߊ߬ ߟߎ߬ ߞߏ߫ : ߐ߹ߌߟߋ ߦߋ߫ ߝߎߦߋ߲ߕߐ߫ ߦߋ߫ ߸ ߌߟߋ ߘߐ߯ߣߍ߲ ߠߎ߬ ߢߊ ߓߴߏ߬ ߟߎ߫ ߝߍ߬ ߸ ߣߴߊ߲ ߞߊ߬ ߡߛߏ߬ ߢߌߣߌ߲߫ ߌߟߋ ߘߐ߯ߣߍ߲ ߠߎ߬ ߦߋ߫ ߞߴߌߟߋ ߕߏ߫ ߦߋ߲߬ ߸ ߊ߬ߟߎ߬ ߕߍߣߵߊ߬ ߝߐ߫ ߞߴߌߟߋ ߦߋ߫ ߓߣߊ߬ߓߊ߰ߕߐ ߦߋ߫ ߸ ߣߴߊ߲ ߘߏ߲߬ ߞߊ߬ ߡߌ߲ ߘߋ߲ ߢߌߣߌ߲߫ ߞߵߊ߬ ߘߴߌߟߋ ߡߊ߬ ߸ ߏ߬ ߕߌ߰ ߕߍߣߵߊ߬ ߝߐ߫ ߞߴߊ߬ߟߋ ߘߋ߲ ߕߍ߫ ߘߌ߫ ߝߎߦߋ߲ߕߐ ߡߊ߬ ߸ ߒߠߋ ߞߴߏ߬ ߕߍ߫ ߕߣߊ߬ ߘߌ߫ ߒߠߋ ߡߊ߫ ߒ ߖߘߍ߬ ߞߍ߫ ߝߎߦߋ߲ߕߐ߫ ߘߌ߫ ߸ ߊߟߎ߫ ߦߋ߫ ߡߏ߬ߛߏ ߢߌߣߌ߲߫ ߞߵߊ߬ ߘߌ߫ ߒ ߘߐ߯ߣߍ߲ ߠߎ߬ ߡߊ߬ ߸ ߣߴߊ߬ߟߎ߫ ߞߊ߬ ߕߏ߭ ߘߊߥߎ߲ ،ߏ߬ ߕߐ߭ ߒ ߣߵߏ߬ ߘߊߥߎ߲߫ ߸ ߣߌ߫ ߖߌ ߜߊ߬ߣߌ߲߬ߧߊ߬ ߘߊ߫ ߣߴߊ߬ߟߎ߫ ߞߵߊ߬ߟߎ߫ ߞߏ߬ ، ߏ߬ ߕߐ߭ ߒ ߣߊ߬ ߒ ߞߏ߬ ߸ ߣߴߊ߬ߟߎ߫ ߞߊ߬ ߘߙߎ߬ߞߋ ߡߍ߲ ߘߏ߲߬ ߣߴߏ߬ ߝߙߊ߫ ߘߊ߫ ߒ ߣߵߏ߬ ߕߐ߭ ߘߏ߲߬ ߒ ߞߊ߲ߠߊ߫ ߸ ߞߙߎ߬ߛߌ ߡߍ߲ ߓߊ߯ ߦߴߊ߬ߟߎ߬ ߟߊ߫ ߒ ߘߴߏ߬ ߞߘߐ߬ߣߍ߲ ߘߏ߲߬ ߸ ߊ߬ߟߎ߬ ߞߊ߫ ߓߙߌߝߣߌ ߞߘߐ ߒ ߣߵߏ߬ ߓߙߌ߫ ߒ ߠߊ߫ ߞߊ߬ ߛߌ߬ ߓߏ߬ߟߏ߲ ߞߣߐ߫ ߸ ߒߠߋ ߕߏ߫ ߘߴߏ߬ ߟߊ߫ ߝߏ߫ ߒ ߘߏ߲߬ ߕߟߋ߬ ߁߅ ߸ ߒ ߞߊ߬ ߒ ߠߊ߫ ߜߐ߬ߣߌ߲ ߕߊ߬ ߞߵߊ߬ ߘߎ߲߫ ߒ ߞߘߍ߬ߟߊ߫ ߞߊ߬ ߕߊ߯ ߕߡߊ߬ߣߌ߲߬ ߸ ߒ ߘߏ߲߬ ߠߊ߫ ߞߎߟߎ߲ ߞߣߐ߫ ߦߋ߲߬ ߞߊ߬ ߕߊ߯ ߞߟߎ߬ߞߙߐ߫ ߸ ߞߊ߬ ߕߊ߯ ߖߌ߰ ߝߊ߬ߞߐ߫ ߕߙߊߥߟߋ ߞߊ߲߬ ߦߋ߲߬ ߸ ߒߠߋ ߛߋ߫ ߘߊ߫ ߞߟߎ߬ߞߙߐ߫ ߒ ߞߏ߫ ߒ ߕߎ߲߬ ߓߍ߫ ߦߙߐ ߡߍ߲ ߢߌߣߌ߲߫ ߛߊ߫ ،ߏ߬ ߛߐ߬ߘߐ߲߬ ߘߊ߫ ߸ ߒߠߋ ߦߋ߫ ߜߐ߬ߣߌ߲ ߘߞߋ߬ ߞߵߊ߬ ߝߐ߫ ߸ ߗߍ߭ ߡߴߊ߬ ߝߐ߫ ߌ ߓߟߏ ߟߊ߫ ߦߊ߲߬ ߸ ߡߛߏ߬ ߡߴߊ߬ ߝߐ߫ ߌ ߓߟߏ ߟߊ߫ ߦߊ߲߬ ߸ ߘߋ߲ߡߌߛߍ߲߫ ߡߴߊ߬ ߝߐ߫ ߌ ߓߟߏ ߟߊ߫ ߦߊ߲߬ ߸ ߡߊ߰ߓߘߐ߫ ߡߴߊ߬ ߝߐ߫ ߌ ߓߟߏ ߟߊ߫ ߦߊ߲߬ ߸ ߊ߬ߟߎ߫ ߞߊ߬ ߡߍ߲ ߠߎ߬ ߥߋ߯ߟߋ߫ ߞߴߊ߬ߟߎ߬ ߦߋ߫ ߣߊ߬ ߜߐ߬ߣߌ߲ ߝߐ߫ ߣߴߊ߬ߟߎ߬ ߢߊ ߓߛߏߣߍ߲ ߜߐ߬ߣߌ߲߬ߖߙߎ ߘߐ߫ ߸ ߒߠߋ ߦߋ߫ ߛߋ߫ ߡߍ߲ ߠߊ߫ ،ߏ߬ ߟߎ߬ ߕߴߛߋ߫ ،ߏ߬ ߟߊ߫ ߸ ߏ߬ ߕߍ߫ ߒߠߋ ߣߐ߬ ߦߋ߫ ߸ ߏ߬ ߦߋ߫ ߒߠߋ ߓߊ ߦߋ߫ ، ߊ߬ ߣߌ߫ ߡߊ߰ߙߌ.

_ߓߊ߬ߖ߭ߎ߬ߡߣߊ߬ߓߊ ߕߊ߯ ߘߊ߫ ߞߟߎ߬ߞߙߐ߫ ߞߊ߬ ߛߊ߲߬ ߁߂ ߞߍ߫ ߦߋ߲߬ ߸ ߡߊ߰ߙߌ ߣߊ߬ ߘߊ߫ ߣߴߊ߬ ߞߊ߫ ߛߋߓߊ߯ߦߊ ߦߋ߫ ߸ ߡߊ߰ߙߌ ߣߊ߬ ߘߊ߫ ߣߴߊ߬ ߞߊ߫ ߤߌߣߊ ߦߋ߫ ߸ ߡߊ߰ߙߌ ߣߊ߬ ߘߊ߫ ߣߴߊ߬ ߞߊ߫ ߛߋߓߊ߯ߦߊ ߖߍ߬ߘߍߖߍ߬ߘߍ ߦߋ߫ ߞߊ߬ ߡߊ߬ߟߌ߫ ߓߊ߬ߖ߭ߎ߬ߡߣߊ߬ߓߊ ߞߍ߫ ߢߙߊ߬ ߞߐ߯ߣߍ߲߫ ߦߋ߫ ߸ ߏ߬ ߕߎ߬ߡߊ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ߛߐ߬ߘߐ߲߬ ߠߊ߫ ߞߊ߬ ߛߋ߬ߦߌ߲ ߊ߬ ߝߊ߬ߛߏ ߟߊ߫ ، ߓߊ ߸ ߊ߬ ߡߊ߲ߛߊ ߟߎ߬ ߦߴߊ߬ ߟߐ߲߫ ߊ߬ߟߎ߬ ߘߋ߲߫ ߧߋ߫ ߞߣߵߊ߬ ߣߐ߬ ߝߍ߬ ،ߒ߬ߞߊ߬ ߸ ߕߎ߬ߡߊ ߏ߬ ߞߵߊ߬ ߛߐ߬ߘߐ߲߬ ߓߊ߬ߖ߭ߎ߬ߡߣߊ߬ߓߊ ߕߐ߮ ߓߘߊ߫ ߛߊ߲ ߛߐ߬ߘߐ߲߬ ߞߊ߬ ߘߎ߰ ߛߐ߬ߘߐ߲߬ ߞߊ߬ ߖߍ߲ߛߍ߲߫ ߘߎߢߊ ߝߊ߲߬ ߓߍ߯ ߸ ߡߎ߲߬ ߞߵߏ߬ ߞߍ߫ ؟ ߡߊ߰ߙߌ ، ߊ߲ ߘߊ߲ߓߊ߮ ߏ߬ ߟߋ߬ ߦߴߊ߬ ߞߍ߫ ߣߴߏ߬ ߕߍ߫ ߸ ߊ߬ ߖߍ߬ߘߍ ߓߴߊ߬ ߝߐ߫ ߗߏ߮ ߡߍ߲ ߠߊ߫ ߸ ߡߐ߱ ߡߴߊ߬ ߘߋ߰ ߊ߬ ߞߊ߫ ߜߐ߬ߣߌ߲ ߠߊ߫ ߘߍ߫ ߸ ߡߐ߰ ߛߌ߫ ߘߋ߲ߞߋߟߋ߲߫ ߡߴߊ߬ ߘߞߋ߬ ߊ߬ ߞߊ߫ ߘߐ߲߬ߞߟߌ߬ߟߊ ߣߌ߲߬ ߠߊ߫ ߸ ߘߐ߲߬ߞߟߌ߬ߟߊ ߞߍߞߏ߫ ߢߎߡߊ߲ ߸  ߒߠߋ ߦߋ߫ ߕߊ߬ߡߊ߲ ߡߍ߲ ߝߐ߫ ߸ ߗߍ߭ ߡߴߊ߬ ߝߐ߫ ߞߏ߫ ߓߊ߬ߖ߭ߎ߬ߡߊߣߊ߬ ߢߊ ߕߍ߫ ߘߐ߲߬ߞߍ߬ߟߊ ߟߎ߬ ߟߊ߫ ߸ ߡߛߏ߬ ߡߴߊ߬ ߝߐ߫ ߞߏ߫ ߓߊ߬ߖ߭ߎ߬ߡߊߣߊ߬ ߢߊ߫ ߕߍ߫ ߘߐ߲߬ߞߍ߬ߟߊ ߟߎ߬ ߟߊ߫ ߸ ߘߐ߲߬ߞߍ߬ߟߊ ߟߎ߬ ߡߴߊ߬ ߝߐ߫ ߕߟߋ߬ ߞߋߟߋ߲߫ ߞߏ߫ ߓߊ߬ߖ߭ߎ߬ߡߊߣߊ߬ ߢߊ߫ ߕߴߊ߲ ߠߊ߫ ߞߏ߫ ߊ߲ ߞߴߊ߬ ߟߐ߬ ߞߊ߬ ߕߊ߬ߡߊ߲ ߞߢߊ߫ ߣߴߊ߲ ߛߋ߲߬ ߦߋ߫ ߸ ߒ ߧߴߏ߬ ߞߍ߫ ߞߵߏ߬ ߓߊ߲߫ ߞߊ߬ ߒ ߕߏ߫ ߞߟߎ߬ߞߙߐ߫ ߦߋ߲߬ ߸ ߒ ߝߊ߬ ߡߍ߲ ߠߎ߬ ߞߊ߲߫ ߞߏ߫ ߒ ߡߛߏ߬ߞߏ ߞߊߜߍ߬ߟߍ߲߬ ߸ ߏ߬ ߟߎ߬ ߥߟߌ߫ ߘߊ߫ ߞߣߊ߬ ߒ ߦߙߐ߫ ߸ ߊ߬ߟߎ߬ ߛߋ߫ ߘߊ߫ ߒ ߞߊ߫ ߛߏ ߞߣߐ߫ ߟߏ߲ ߡߍ߲ ߊ߬ߟߎ߬ ߡߊ߫ ߛߋ߫ ߞߵߌ ߛߌ߰ ߒߠߋ ߛߌ߬ ߟߊߝߋ߲ ߞߊ߲߬ ߞߴߏ߬ ߦߋ߫ ߝߊ߰ߡߊ߬ ߟߊߝߋ߲ ߘߌ߫ ߸ ߒߠߋ ߟߋ߬ ߞߏ߫ ߞߴߊ߬ߟߎ߬ ߞߴߊ߬ߟߎ߫ ߛߌ߰ ߸ ߒ ߞߏ߫ ߝߎߦߋ߲ߕߐ߫ ߟߊߝߋ߲ ߠߋ߬ ߢߊߕߌ߯ ߟߊߝߋ߲߫ ߕߍ߫ ߸ ߒߠߋ ߞߐ߬ߣߌ߲߫ ߞߵߊ߬ ߘߌߟߊ߲߫ ߤߐߙߐ߲ ߠߎ߬ ߞߴߊ߬ ߦߴߊ߬ߟߎ߬ ߢߊ ߟߊ߫ ߣߴߏ߬ ߕߍ߫ ߒߠߋ ߖߍ߬ߘߍ ߢߊ߫ ߕߴߊ߬ ߟߊ߫ ߸ ߊ߬ߟߎ߬ ߓߍ߫ ߕߊ߯ ߟߏ߲ ߡߌ߲ ߒ ߧߋ߫ ߞߊ߲߬ߞߌߙߊ ߛߐ߰ ߞߵߊ߬ ߘߴߊ߬ߟߎ߬ ߡߊ߬ ߸ ߞߊ߬ ߔߏ߰ߕߌ߮ ߝߘߎ߫ ߞߟߎ߬ߞߙߐ߫ ߡߍ߲ ߕߐ߮ ߞߏ߫ ߕߊߙߌ߫ ߸ ߞߊ߬ ߛߊ߲߬ ߁߂ ߞߍ߫ ߸ ߒߠߋ ߝߊ߬ ߕߊ߯ ߘߊ߫ ߒ ߣߐ߬ߝߍ߬ ߞߊ߬ ߕߊ߯ ߒ ߘߋ߯ߟߌ߫ ߞߏ߫ ߞߊ߬ ߒߠߋ ߘߴߊ߬ ߡߊ߬ ߞߣߊ߬ ߛߏ߫ ߸ ߒߠߋ ߣߊ߬ ߘߊ߫ ߣߌ߫ ߡߛߏ߬ ߦߋ߫ ߞߵߊ߬ ߕߘߍ߬ ߛߎ߲ߞߎߘߎ߲߫ ߕߍ߫ ߒߠߋ ߘߐ߯ߣߍ߲ ߠߎ߬ ߝߍ߬ ߛߊ߲߬ߞߏ ߹ߡߛߏ߬ ߸ ߒߠߋ ߘߐ߯ߞߍ߫ ߝߟߐߝߟߐ ߦߋ߫ ߔߋߞߏ߫ ߦߋ߫ ߒ ߧߋ߫ ߓߞߌ߫ ߢߌߣߌ߲߫ ߞߵߊ߬ ߘߴߊ߬ ߡߊ߬ ߸ ߏ߬ ߘߐ߯ߣߌ߲ ߦߋ߫ ߓߎߓߊ߬ ߦߋ߫ ߸ ߊ߬ ߞߏ߫ ߊ߬ ߓߍߣߵߏ߬ ߝߘߎ߫ ، ߏ߬ ߔߏ߰ߕߌ߰ߡߊ ߛߊ߬ ߘߊ߫ ߸ ߒ ߧߋ߫ ߞߊߞߊ߫ ߘߌ߫ ߓߊ߬ߝߎ߬ߛߋߣߌ߲߬ ߡߊ߬ ߸ ߒ ߧߋ߫ ߊߓߋ߫ ߢߌߣߌ߲߫ ߞߵߊ߬ ߘߌ߫ ߓߊ߬ߝߎ߬ߛߋߣߌ߲߬ ߡߊ߬ ߸ ߒ ߧߋ߫ ߦߊ߲߬ߝߊ߬ߕߌߦߊߟߋ߫ ߘߌ߫ ߓߊ߬ߝߏߘߋ߬ ߡߊ߬ ߸ ߒ ߧߋ߫ ߣߊ߬ߖߍ߫ ߘߌ߫ ߡߟߏ߬ߓߊߟߌ߬ ߡߊ߬ ߸ ߒ ߧߋ߫ ߓߍ߬ߙߍ߫ ߘߌ߫ ߡߊ߬ߡߊ߬ߘߎ߫ ߡߊ߬ ߸ ߞߊ߬ ߒ ߕߏ߫ ߝߌߟߋ߲߫ ߢߊߞߋߟߋ߲߫ ߏ߬ ߡߌ߬ߣߊ ߞߣߐ߫ ߦߋ߲߬ ߸ ߒߠߋ ߡߊ߫ ߞߙߌ߫ ߓߐ߫ ߡߐ߰ ߟߊ߫ ߒ ߡߊ߫ ߡߐ߰ ߞߎ߲߬ߘߐߓߌ߬ߟߊ߬ ߸ ߗߍ߭ ߟߎ߬ ߓߊ߯ ߥߟߌ߫ ߞߏ߫ ߖ߭ߎ߬ߡߊߣߊ߬ ߣߊ߬ ߦߊ߲߬ ߸ ߡߏ߬ߛߏ ߟߎ߬ ߓߊ߯ ߥߟߌ߫ ߞߏ߫ ߖ߭ߎ߬ߡߊߣߊ߬ ߣߊ߬ ߦߊ߲߬ ߸ ߒߠߋ ߦߋ߫ ߢߙߊ߬ߦߊ ߖߎ߬ߙߎ ߡߌ߬ߣߊ ߕߋ߲߬ ߸ ߘߎ߰ ߞߣߐ߫ ߢߣߊߖߍ߫ ߞߍߟߊ ߡߍ߲ ߓߊ߯ ߣߊ߬ ߸ ߣߴߏ߬ ߕߊ߯ ߘߊ߫ ߣߴߊ߬ ߝߐ߫ ߘߊ߫ ߞߏ߫ ߒߠߋ ߞߴߏ߬ ߟߊߘߋ߰ ߸ ߌ ߓߴߊ߬ ߛߐ߬ߘߐ߲߬ ߒߠߋ ߞߊߜߌߟߌ߲ ߏ߬ ߡߊ߬ ߸ ߞߏ ߡߍ߲ ߓߊ߯ ߞߣߐߜߊ ߞߍ߫ ߣߴߏ߬ ߓߍ߫ ߛߏ ߞߣߐ߫ ߸ ߣߴߊ߬ߟߎ߫ ߞߊ߬ ߒߠߋ ߥߋ߯ߟߋ߫ ߒߠߋ ߓߴߏ߬ ߢߊߝߐ߫ ߸ ߞߊ߬ ߦߟߍ߬ ߦߙߌ ߓߊߟߊ ߞߊ߬ ߛߌ߬ߙߊ߬ ߣߊ ߕߍ߰ ߸ ߞߊ߬ ߦߟߍ߬ ߦߙߌ ߓߊߟߊ ߞߊ߬ ߛߡߐ߬ߓߟߎ ߓߐ߫ ߞߵߊ߬ ߘߌ߫ ߛߏ߭ ߟߎ߬ ߡߊ߬ ߸ ߞߊ߬ ߕߊ߯ ߓߌ߲ ߞߊ߬ ߞߏ߲ߞߏ ߘߐ߫ ߸ ߞߣߊ߬ ߗߍ߬ߞߟߊ ߘߊ߫ ߸ ߞߊ߬ ߞߊ߰ߟߊ߬ ߘߊ߫ ߸ ߞߊ߬ ߘߎ߰ߡߊ߬ ߓߟߍߣߌ߲ ߘߊ߫ ߸ ߡߐ߰ ߕߴߊ߬ ߝߐ߫ ߌ ߞߴߊ߬ ߞߍ߫ ߕߊ߲߬ ߸ ߡߐ߰ ߕߴߊ߬ ߝߐ߫ ߌ ߢߊ ߞߍ߫ ߕߊ߲߬ ߸ ߒߠߋ ߦߴߏ߬ ߓߍ߫ ߞߍ߫ ߒ ߞߊ߫ ߢߣߊߡߦߊ ߞߣߐ߫ ߸ ߏ߬ ߕߊ߬ߡߌ߲߬ߣߍ߲ ߞߐ߫ ߸ ߢߊ߬ߙߊ ߟߎ߬ ߣߊ߬ ߘߊ߫ ߟߊ߫ ߢߐ߲߮ ߠߊ߫ ߸ ߊ߲ ߧߋ߫ ߢߣߊߖߍ ߞߍ߫ ߸ ߏ߬ ߟߏ߲ ߊ߬ߟߎ߬ ߞߊ߫ ߞߏ߫ ߖߋ߬ߟߌ ߖ߭ߎ߬ߡߊߣߊ߬ ߦߋ߫ ߞߡߊߟߋ߲߫ ߦߋ߫ ߸ ߒ ߞߏ߫ ߡߐ߰ߦߊ ߖߎ߬ߡߌ߬ߣߊ߬ߞߊ߲ ߡߐ߰ ߛߌ߫ ߕߴߊ߬ ߟߐ߲߫ ߘߊ߲ߓߊ߮ ߞߋߟߋ߲߫ ߞߐ߫ ،ߒ߬ߞߊ߬ ߸ ߡߍ߲ ߦߴߌ ߣߌ߫ ߘߊ߲ߓߊ߮ ߕߍ߫ ߌ ߦߴߏ߬ ߟߐ߲߫ ߸ ߒߠߋ ߦߋ߫ ߒ ߕߴߏ߬ ߟߊ߫ ߞߊ߬ ߢߙߊ߬ߦߊ ߞߍ߫.

_ ߓߊ߬ߖ߭ߎ߬ߡߊߣߊ߬ ߓߍ߫ ߓߐ߫ ߟߏ߲ ߡߍ߲ ߠߊ߫ ߞߟߎ߬ߞߙߐ߫ ߞߊ߬ ߕߊ߯ ߊ߬ ߝߊ߬ߛߏ ߟߊ߫ ߸ ߊ߬ ߞߍ߫ ߘߊ߫ ߢߙߊ߬ ߞߐ߯ߣߍ߲߫ ߦߋ߫ ،ߒ߬ߞߊ߬ ߸ ߢߙߊ߬ ߦߋ߫ ߡߎ߲߬ ߘߌ߫ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ؟

ߣߴߌ ߞߏ߫ ߢߙߊ߬ߦߊ ߸ ߌ ߞߏ߫ ߞߏߟߐ߲ ߸ ߣߴߌ ߞߏ߫ ߢߙߊ߬ߦߊ ߸ ߊ߬ ߡߊ߫ ߝߐ߫ ߘߐ߲߬ߞߟߌ ߟߊ߫ ߸ ߣߴߌ ߞߏ߫ ߢߙߊ߬ߦߊ ߸ ߊ߬ ߡߊ߫ ߝߐ߫ ߛߌ߯ߙߌ߲߫ ߟߊ߫ ߸ ߣߴߌ ߞߏ߫ ߢߙߊ߬ߦߊ ߸ ߊ߬ ߡߊ߫ ߝߐ߫ ߡߐ߰ ߣߊߣߌ߲ ߸ ߣߴߌ ߞߏ߫ ߢߙߊ߬ߦߊ ߸ ߊ߬ ߡߊ߫ ߝߐ߫ ߡߐ߰ ߓߌ߬ߟߊ߬ߢߐ߲ߠߊ ߸ ߣߴߌ ߞߏ߫ ߢߙߊ߬ߦߊ ߸ ߊ߬ ߡߊ߫ ߝߐ߫ ߞߊ߬ ߕߊ߯ ߘߏ߫ ߡߛߏ߬ ߢߌߣߌ߲߫ ߞߵߊ߬ ߘߌ߫ ߘߏ߫ ߡߊ߬ ߸ ߣߴߌ ߞߏ߫ ߢߙߊ߬ߦߊ ߸ ߊ߬ ߡߊ߫ ߝߐ߫ ߞߴߌ ߖߍ߬ߘߍ ߞߊ߫ ߥߊߟߌߡߛߏ ߟߎ߬ ߢߌߣߌ߲߫ ߞߴߌ ߕߋ߬ߟߋ ߞߴߏ߬ ߟߎ߬ ߘߐ߫ ߸ ߢߙߊ߬ߦߊ ߦߋ߫ ߡߌ߲ ߦߋ߫ ߓߊߘߋ߲ߡߊ ߝߌ߬ߟߊ ߓߊ߯ ߞߟߍ߬ ߸ ߊߟߎ߫ ߦߋ߫ ߞߊ߬ߘߌ߬ߛߊ߬ ߞߟߌ߫ ،ߏ߬ ߞߊߣߵߊ߬ߟߎ߬ ߝߙߊ߫ ߢߐ߲߮ ߠߊ߫ ߞߵߊ߬ߟߎ߬ ߞߍ߫ ߞߋߟߋ߲߫ ߘߌ߫ ߸ ߢߙߊ߬ߦߊ ߦߋ߫ ߡߌ߲ ߦߋ߫ ߗߍ߭ ߣߌ߫ ߡߛߏ߬ ߡߊߣߊ߬ ߞߟߍ߬ ߸ ߊߟߎ߫ ߦߋ߫ ߞߊ߬ߘߌ߬ߛߊ߬ ߟߎ߬ ߓߐ߫ ߢߐ߲߮ ߠߊ߫ ߘߍ߫ ߞߵߊ߬ߟߎ߬ ߞߍ߫ ߞߋߟߋ߲߫ ߘߌ߫ ߸ ߢߙߊ߬ߦߊ ߦߋ߫ ߡߍ߲ ߘߌ߫ ߘߋ߲ ߣߴߊ߬ ߡߊ߲ߛߊ ߓߊ߯ ߞߟߍ߬ ߣߴߊ߬ ߦߴߊ߬ ߜߍ߲߫ ߞߊ߬ ߕߊ߯ ߊ߬ ߣߊ߰ߣߌ ߞߊ߬ ߕߊ߯ ߊ߬ ߓߌ߬ߟߴߊ߬ ߝߊ߬ ߝߍ߬ ߦߋ߲߬ ߸ ߣߴߌ ߞߵߌ ߟߊ߫ ߥߎ߬ߟߎ ߝߊ߰ ߘߐ߫ ߕߊ ߣߵߌ ߗߌ߲߫. 

ߒ ߧߋ߫ ߓߟߊ ߝߐ߫ ߸ ߊ߬ ߝߟߍ߫ ߞߏ߲ߓߏ߲ ߞߣߐ߫ ߦߊ߲߬ ߸ ߒ ߧߋ߫ ߞߐ߬ߣߌ߲ ߝߐ߫ ߸ ߊ߬ ߟߊߣߍ߲ ߓߍ߫ ߦߊ߲߬ ߸ ߒ ߧߋ߫ ߕߊ߲߬ߡߊ߲ ߝߐ߫ ߸ ߊ߬ ߕߊ߲߬ߡߊ߲ ߓߍ߫ ߒ ߓߟߏ߫ ߸ ߒ ߧߋ߫ ߘߐ߲ߞߟߌ ߟߊ߫ ߞߊ߬ ߖߋ߬ߟߌ ߟߎ߬ ߘߊ߲߬ ߸ ߒ ߛߋ߫ ߘߊ߫ ߡߓߊߟߋߡߊߟߌ ߟߊ߫ ߸ ߒ ߓߍ߫ ߡߐ߰ ߟߎ߬ ߓߙߎߖߎ ߟߐ߲߫߫ ߸ ߒ ߖߍ߬ߘߍ ߞߏ߫ ߕߍ߫ ߸ ߒ ߓߊ߯ ߕߊ߯ ߝߊ߰ߡߊ ߡߍ߲ ߦߙߐ ߣߊߒߠߊߦߊߓߊ߮ ߡߍ߲ ߦߙߐ ،ߏ߬ ߘߌ߫ ߝߋ߲߫ ߒ ߡߊ߬ ߡߍ߲ ߓߍ߫ ߒ ߥߛߊ߬.

ߣߌ߫ ߡߊ߰ߙߌ ߞߊ߬ ߟߐ߲ߠߌ߲ߧߊ ߘߌ߫ ߡߐ߰ ߡߊ߬ ߸ ߣߌ߫ ߡߊ߰ߙߌ ߞߊ߬ ߕߐ߮ ߘߴߌ ߡߊ߬ ߸ ߣߌ߫ ߡߊ߰ߙߌ ߦߋ߫ ߛߊߣߌ߲ ߘߴߌ ߡߊ߬ ߸ ߣߌ߫ ߡߊ߰ߙߌ ߞߊ߬ ߥߊߘߌ ߘߴߌ ߡߊ߬ ߸ ߣߌ߫ ߡߊ߰ߙߌ ߞߊ߬ ߛߋ߫ ߞߴߌ ߦߋ߫ ߸ ߌ ߞߴߌ ߖߊ߲߬ߕߏ߫ ߌ ߛߌ߰ߢߐ߲߮ ߠߎ߬ ߟߊ߫ ߸ ߌ ߞߴߌ ߖߊ߲߬ߕߏ߫ ߌ ߓߊߘߋ߲ߡߊ ߟߎ߬ ߟߊ߫ ߸ ߓߊ߬ߖ߭ߎ߬ߡߊߣߊ߬ ߞߍ߫ ߘߊ߫ ߛߊ߬ߦߌ߬ߟߊ߲ ߘߌ߫ ߞߊ߬ ߡߐ߰ߦߊ ߞߙߊ߫ ،ߊ߬ ߞߐߙߍ ߞߣߐ߫ ߸ ߡߍ߲ ߠߎ߬ ߦߋ߫ ߓߡߊ߬ߞߐ߫ ߊ߬ ߣߌ߫ ߡߍ߲ ߠߎ߬ ߓߍ߫ ߝߊ߬ߛߏ ߟߊ߫ ߸ ߓߊ߬ߖ߭ߎ߬ߡߊߣߊ߬ ߞߍ߫ ߘߊ߫ ،ߏ߬ ߟߎ߫ ߓߍ߯ ߟߊߘߍ߬ߣߍ߲ ߖߌ߰ ߦߋ߫ ߸ ߌ ߞߴߊ߬ ߟߐ߲߫ ،ߏ߬ ߟߎ߫ ߖߌ߰ ߟߋ߬ ߝߟߍ߫ ߞߊ߬ ߞߊߘߌ߫ ߓߊ߬ߖ߭ߎ߬ߡߊߣߊ߬ ߛߊ߬ߣߍ߲ ߣߌ߲߬ ߠߊ߫ ߸ ߒ߬ߞߵߊ߬ ߖߍ߬ߘߍ ߦߋ߫ ߡߍ߲ ߞߍ߫ ߛߊ߲߬ ߇߀ ߣߌ߲߬ ߞߣߐ߫ ߸ ߊ߲ ߞߴߏ߬ ߟߊߡߍ߲߫ ߦߟߌߡߊߟߐ ߘߐ߫. 

ߛߏ ߡߐ߯ ߟߎ߬ ߞߊ߲߫ ߞߏ߫ ߖߋ߬ߟߌ ߖ߭ߎ߬ߡߊߣߊ߬ ߦߴߊ߲ ߘߋ߲ ߦߋ߫ ߸ ߒ ߧߋ߫ ߛߊ߲߬ ߇߀ ߞߍ߫ ߒ ߓߴߊ߲ ߞߊ߫ ߣߌߛߐ߲ߞߐ ߛߙߊ߬ ߦߊߣߌ߬ ߞߵߊ߬ ߛߋ߫ ߒ ߝߊ߬ ߟߎ߬ ߛߊ߬ߟߌ ߡߊ߬ ߸ ߒ ߝߊ߬ ߟߎ߬ ߛߊ߬ ߝߎ߬ߙߊ߬ߘߡߊ ߡߐ߰ ߡߊ߫ ߣߌߛߐ߲ߞߐ߫ ߓߐ߫ ߒߠߋ ߦߋ߫ ߸ ߒߠߋ ߓߴߏ߬ ߣߌߛߐ߲ߞߐ ߓߐ߫ ߊ߲ ߞߊ߫ ߟߎ ߞߣߐ߫ ߊ߬ ߓߍ߯ ߸ ߡߍ߲ ߠߎ߬ ߦߋ߫ ߦߊ߲߬ ߊ߬ ߣߌ߫ ߡߍ߲ ߠߎ߬ ߦߋ߫ ߛߏ߫ ߒߠߋ ߟߋ߬ ߟߐ߬ߣߍ߲ ߕߎ߲߬ ߓߍ߫ ߣߴߊ߬ ߓߍ߯ ߟߊߘߍ߬ߣߍ߲ ߦߋ߫ ߸ ߊ߬ߟߎ߫ ߝߌ߲߬ߣߍ߲߫ ߥߟߴߊ߬ ߜߍߟߋ߲߫ ߒߠߋ ߕߴߊ߬ ߟߐ߲߫ ߸ ߒߠߋ ߢߞߊ߬ߟߋ߲ ߘߏ߲߬ ߡߊ߰ߙߌ ߘߐ߫ ߞߊ߬ ߢߊ߰ ߊ߬ ߞߊ߫ ߞߋߟߊ ߘߐ߫ ߞߊ߬ ߢߊ߰ ߒ ߓߊ ߞߊ߫ ߓߊ߯ߙߊ߫ ߞߍߟߋ߲ ߠߊ߫ ߸ ߣߌ߫ ߡߊ߰ߙߌ ߞߵߌ ߛߐ߫ ߡߐ߰ ߕߴߛߋ߫ ߞߵߌ ߖߍ߬ ߸ ߣߌ߫ ߡߊ߰ߙߌ ߘߏ߲߬ ߞߵߌ ߖߍ߬ ߝߋ߲߫ ߜߘߍ߫ ߕߴߛߋ߫ ߞߵߌ ߛߐ߫ ߸ ߒߠߋ ߦߴߏ߬ ߞߍ߫ ߞߵߏ߬ ߓߊ߲߫ ߞߊ߬ ߡߛߏ߬ ߁߃ ߝߘߎ߫ ߸ ߝߟߐ ߦߋ߫ ߤߊߥߊ߬ ߦߋ߫ ߒ ߧߴߏ߬ ߝߘߎ߫ ،ߏ߬ ߛߊ߬ ߘߊ߫ ߸ ߝߌߟߊߣߊ߲ ߦߋ߫ ߡߌߣߊߕߊ߬ ߦߋ߫ ،ߏ߬ ߛߊ߬ ߘߊ߫ ߸ ߛߓߊߣߊ߲ ߦߋ߫ ߡߌߣߕߊ߫ ߜߘߍ߫ ߦߋ߫ ،ߏ߬ ߝߘߎ ߛߊ߬ ߘߊ߫ ߸ ߣߊ߯ߣߌ߲ߣߊ߲ ߦߋ߫ ߓߎ߰ߣߌ߲߬ߞߊ ߟߎ߬ ߞߊ߫ ߡߌߣߊߕߊ߬ ߦߋ߫ ،ߏ߬ ߝߣߊ߫ ߓߐ߫ ߘߊ߫ ߸ ߟߏ߯ߟߎߣߊ߲ ߦߋ߫ ߝߊ߲ߕߊ߬ ߦߋ߫ ،ߏ߬ ߓߍ߫ ߓߐ߫ ߛߌߞߊߛߏ߬ ߸ ߥߐ߯ߙߐߣߊ߲ ߦߋ߫ ߡߊߙߌߦߡߊ߫ ߞߘߐߓߊ ߦߋ߫ ߸ ߥߐߙߐ߲ߥߌߟߊߣߊ߲ ،ߏ߬ ߕߎ߲߬ ߧߋ߫ ߡߊߙߌߦߊߡߎ߲߫ ߖߊ߲ ߦߋ߫ ߸ ߏ߬ ߝߘߎߣߍ߲ ߘߏ߲߬ ߓߊ߰ߘߊߖߌ߫ ߛߌߛߊ߲߬ ߸ ߛߋߦߌߣߊ߲ ߦߋ߫ ߡߊߙߌߦߊߡߎ߲߫ ߗߌߣߌ߲ ߦߋ߫ ߸ ߞߐ߬ߣߐ߲߬ߘߐ߬ߣߊ߲ ߦߋ߫ ߡߊ ߦߋ߫ ߸ ߕߊ߲ߣߊ߲ ߦߋ߫ ߡߊߙߌߦߊߡߎ߲߬ ߛߊ߬ߞߐ߬ ߦߋ߫ ߸ ߕߊ߲߫ ߣߌ߫ ߞߋߟߋ߲ߣߊ߲ ߦߋ߫ ߡߌߣߊߕߊ߬ ߦߋ߫ ߸ ߕߊ߲߫ ߣߌ߫ ߝߌߟߊߣߊ߲ ߦߋ߫ ߓߌ߲ߕߎ߬ ߦߋ߫ ߸ ߕߊ߲߫ ߣߌ߫ ߛߓߊߣߊ߲ ߦߋ߫ ߝߊߕߎ߬ߡߊߕߊ߬ ߦߋ߫ ߸ ߡߏ߬ߛߏ ߡߍ߲ ߦߋ߫ ߒ ߞߎ߲߬ ߊ߬ ߝߟߐߝߟߐ ߦߋ߫ ߡߊߙߌߦߊߡߎ߲߬ ߞߎߦߊߕߍ߫ ߦߋ߫ ߸ ߊ߬ ߝߊ߬ߛߏ ߦߋ߫ ߓߞߎ߬ߣߌ߲߬ ߦߋ߫ ߸ ߊ߬ ߝߊ߬ ߦߋ߫ ߖߋ߬ߟߌ߬ ߡߊߡߊߘߎ߫ ߦߋ߫ ߸ ߊ߬ ߦߋ߫ ߖߋ߬ߟߌ߬ ߡߎߛߊ߫ ߦߋ߫ ߸ ߊ߬ ߝߊ߬ ߦߋ߫ ߖߋ߬ߥߊߟߌ߫ ߦߋ߫ ߸ ߊ߬ ߘߐ߯ߣߌ߲ ߦߋ߫ ߓߊ߬ߙߎ߬ ߞߋߟߋ߲߫ ߣߌ߲߬ ߛߌ߰ߣߍ߲ ߘߌ߫ ߦߊ߲߬ ߸ ߒߠߋ ߟߋ߬ ߦߴߏ߬ ߝߘߎ߫ ߞߊ߬ ߓߐ߫ ߓߎ߰ߣߌ߲߫ ߸ ߞߴߊ߬ ߗߍ߭ ߦߴߊ߬ ߝߘߎ߫ ߛߊ߬ ߞߏ߫ ߣߌ߫ ߡߐ߰ ߡߍ߲ ߞߵߊ߬ ߝߘߎ߫ ߞߴߏ߬ ߕߌ߱ ߓߍ߫ ߛߊ߬ ߒ ߞߏ߫ ߒߠߋ ߓߴߊ߬ ߝߘߎ߫ ߸ ߊ߬ ߝߘߎ ߒߠߋ ߝߍ߬ ،ߏ߬ ߛߊ߲߬ ߃߃ ߦߋ߫ ߢߌ߬ߣߊ߲߬ ߦߋ߫ ߞߎ߲߬ߞߟߏ߬ ߘߌߡߌ߲ ߡߊ߫ ߒߠߋ ߡߌ߬ߣߊ߬ ߸ ߗߍ߭ ߡߍ߲ ߞߊ߲߫ ߞߏ߫ ߣߌ߫ ߡߍ߲ ߞߵߊ߬ ߡߏ߬ߛߏ ߝߘߎ߫ ߞߴߏ߬ ߓߍ߫ ߛߊ߬ ،ߏ߬ ߓߘߊ߫ ߛߊ߬ ߕߋ߲߬ ߕߋ߲߬ ߸ ߒߠߋ ߦߋ߫ ߡߙߊߡߎ߲߫ ߗߌߣߌ߲ ߟߊ߫ ،ߏ߬ ߞߊ߲߬ ߸ ߞߊ߬ ߡߊ ߟߊ߫ ߡߙߊߡߎ߲߫ ߗߌߣߌ߲ ߞߊ߲߬ ߸ ߞߊ߬ ߡߙߊߡߎ߲߬ ߛߊ߬ߞߐ߬ ߟߊ߫ ߡߊ ߞߊ߲߬ ߸ ߡߙߊߡߎ߲߬ ߛߊ߬ߞߐ߬ ߝߘߎ ߡߊ߫ ߢߍ߬ ߸ ߞߊ߬ ߡߌߣߕߊ߫ ߓߊߟߏ߫ ߟߊ߫ ،ߏ߬ ߞߊ߲߬ ߸ ߡߏ߬ߛߏ ߡߍ߲ ߠߎ߬ ߓߍ߫ ߒߠߋ ߞߎ߲߬ ߊ߬ ߓߍ߯ ߦߋ߫ ߒߠߋ ߡߐ߬ߘߋ߲ ߠߎ߬ ߘߌ߫ ߸ ߣߌ߫ ߡߊ߰ߙߌ ߕߍ߫ ߡߐ߰ ߕߴߛߋ߫ ߞߵߏ߬ ߞߍ߫ ߒߠߋ ߦߋ߫ ߸ ߒߠߋ ߝߎߦߋ߲ߕߐ ߘߏ߲߬ ߒ ߧߋ߫ ߗߍ߬ߞߘߐ߬ߓߊ߫ ߦߋ߫ ߡߛߏ߬ ߢߎߡߊ߲߫ ߕߍ߫ ߒ ߧߋ߫ ߞߴߊ߬ ߓߍ߫ ߛߐ߲߬ ߒ ߘߐ߫ ،ߒ߬ߞߊ߬ ߸ ߡߊ߰ߙߌ ߦߴߏ߬ ߞߍ߫ ߒ ߧߋ߫ ߒ ߓߍ߫ ߡߊ߰ߙߌ ߕߐ߯ ߢߎߡߊ߲߫ ߝߐ߫ ߸ ߌ ߦߴߏ߬ ߡߍ߲߫ ؟߸ ߒ ߧߋ߫ ߢߊ߰ߟߋ߫ ߡߏߦߌ߫ ، ߞߊ߬ ߖߋ߬ߟߌ߬ߓߟߊ߫ ߡߏߦߌ߫ ، ߞߊ߬ ߛߋߕߎ߬ ߡߏߦߌ߫ ، ߞߊ߬ ߢߊ߰ߟߋ߲߬ߗߌߣߌ߲߫ ߡߏߦߌ߫ ، ߞߊ߬ ߛߋߞߎߓߊ߫ ߞߘߐ߬ߞߍ ߡߏߦߌ߫ ،ߏ߬ ߛߊ߬ ߘߊ߫ ߸ ߞߊ߬ ߛߋߞߎߓߊ߫ ߡߏߦߌ߫ ، ߞߊ߬ ߡߊ߰ߡߊ߬ߘߎ߬ ߡߏߦߌ߫ ، ߞߊ߬ ߖߊ߬ߥߏߦߌ߬ ߡߏߦߌ߫ ، ߞߊ߬ ߛߋߞߎ߫ ߤߊ߬ߡߊ߯ߟߊ߬ ߡߏߦߌ߫ ، ߞߊ߬ ߓߍ߲ߞߍ߫ ߡߏߦߌ߫ ، ߞߊ߬ ߟߊ߬ߛߌߣߊ߬ ߡߏߦߌ߫ ، ߞߊ߬ ߓߙߊߤߌߡߊ߫ ߡߏߦߌ߫ ، ߞߊ߬ ߓߊ߯ߟߏ߫ ߡߏߦߌ߫ ، ߞߊ߬ ߡߊ߬ߙߌߦߊ߬ ߡߏߦߌ߫ ، ߞߊ߬ ߞߊ߬ߘߌߖߊ߬ ߡߏߦߌ߫ ، ߌ ߦߴߊ߬ ߡߍ߲߫ ؟ ߸ ߞߊ߬ ߘߙߊ߬ߓߊ߫ ߡߏߦߌ߫ ، ߌ ߦߴߊ߬ ߡߍ߲߫ ؟߸ ߞߊ߬ ߖߋ߬ߟߌ߬ ߡߊߡߊߘߌ߫ ߡߏߦߌ߫ ، ߌ ߦߴߊ߬ ߡߍ߲߫ ؟߸ ߞߊ߬ ߟߊ߬ߛߌߣߊ߬ ߡߏߦߌ߫ ، ߌ ߦߴߊ߬ ߡߍ߲߫ ؟߸ ߛߊ߬ߕߊ ߟߎ߬ ߛߊ߬ ߘߊ߫ ߸ ߞߊ߬ ߡߏߘߌߓߏ߬ ߡߏߦߌ߫ ، ߞߊ߬ ߎߡߎ߲߬ ߡߏߦߌ߫ ߸ ߡߐ߰ ߕߍ߫ ߡߛߏ߬ߞߏ߫ ߟߐ߲߫ ߒ ߕߍ߫ ߡߍ߲ ߟߐ߲߫ ߸ ߒ ߕߍ߫ ߜߘߌ߫ ߡߐ߰ ߣߐ߬ߝߍ߬ ߡߏ߬ߛߏ ߞߏ ߣߐ߬ߝߍ߬ ߓߌߟߋ߲߬.

_ߓߊ߬ߖ߭ߎ߬ߡߊߣߊ߬ ߞߍ߫ ߘߊ߫ ߡߊ߰ߙߌ ߟߐ߲ߓߊ߯ ߦߋ߫ ߸ ߡߊ߰ߙߌ ߞߊ߬ ߝߋ߲߫ - ߋ - ߝߋ߲߬ ߘߴߊ߬ ߡߊ߬ ߸ ߊ߬ ߦߴߊ߬ ߟߐ߲߫ ߞߏ߫ ߘߊ߲ߓߊ߯ ߡߊ߲ߛߊ ߟߋ߬ ߞߵߊ߬ ߘߴߊ߬ ߡߊ߬ ߸ ߊ߬ߟߋ ߞߊ߫ ߞߡߊߟߋ߲ߦߊ߫ ߡߴߊ߬ ߘߴߊ߬ ߡߊ߬ ߸ ߊ߬ ߞߊ߫ ߛߋߓߊ߯ߦߊ߫ ߡߴߊ߬ ߘߴߊ߬ ߡߊ߬ ߸ ߊ߬ ߞߊ߫ ߗߍߛߙߌ ߟߋ߬ ߦߴߊ߬ ߘߴߊ߬ ߡߊ߬ ߡߊ߰ߙߌ ߞߊ߫ ߛߋߓߊ߯ߦߊ ߞߣߐ߫ ߸ ߡߊ߰ߙߌ ߟߋ߬ ߞߵߊ߲ ߓߍ߯ ߘߊ߲߫ ߸ ߊ߬ߟߋ ߟߋ߬ ߞߊ߬ ߘߎ߰ߞߟߏ ߘߊ߲߫ ߞߊ߬ ߛߊ߲ߞߟߏ ߘߊ߲߫ ߸ ߞߊ߬ ߘߎߢߊ߫ ߞߣߐ߫ ߝߋ߲ ߠߎ߬ ߘߊ߲߫ ،ߏ߬ ߕߎ߬ߡߊ ߸ ߓߊ߬ߖ߭ߎ߬ߡߊߣߊ߬ ߞߏ߫ ߊ߬ߟߋ ߦߴߊ߬ ߖߌ߰ ߛߍ߲߬ߓߍ߬ ߘߊ߲ߓߊ߮ ߟߊ߫ ߸ ߣߌ߫ ߡߐ߰ - ߐ - ߡߐ߱ ߘߏ߲߬ ߞߵߊ߬ ߖߌ߰ ߛߍ߲߬ߓߍ߬ ߘߊ߲ߓߊ߮ ߟߊ߫ ߸ ߊ߬ ߓߍ߫ ߝߐ߫ ߏ߬ ߡߊ߬ ߞߴߏ߬ ߦߋ߫ ߡߊ߰ߙߌ ߢߍߛߌߟߊ߲ߢߍߓߊ߮ ߘߐ߫ ߦߋ߫ ߸ ߌߟߋ ߦߋ߫ ߡߊ߰ߙߌ ߟߐ߲ߓߊ߮ ߘߐ߫ ߦߋ߫ ߸ ߓߊ߬ߖ߭ߎ߬ߡߊߣߊ߬ ߞߍ߫ ߘߊ߫ ߡߊ߰ߙߌ ߟߐ߲ߓߊ߮ ߘߐ߫ ߦߋ߫ ߸ ߡߊ߰ߙߌ ߞߊ߬ ߡߍ߲ ߘߴߊ߬ ߡߊ߬ ، ߊ߬ ߞߵߊ߬ ߥߛߊ߬ߞߎ߲߫ ߏ߬ ߘߐ߫.

ߘߋ߲߫ ߞߏ߫ ߤߊߡߌ߲߫ ߕߍ߫ ߒ ߠߊ߫ ߸ ߡߊ߰ߙߌ ߞߊ߬ ߡߍ߲ ߘߌ߫ ߒ ߡߊ߬ ߒ ߥߛߊ߬ ߘߊ߫ ߸ ߡߊ߰ߙߌ ߡߊ߫ ߒ ߖߍ߬ ߡߛߏ߬ ߟߊ߫ ߞߏ߫ ߒ ߝߎߦߋ߲ߣߍ߲߫ ߊ߬ ߡߊ߫ ߒ ߖߍ߬ ߘߋ߲߫ ߠߊ߫ ߞߏ߫ ߒ ߝߎߦߋ߲ߣߍ߲߫ ߸ ߊ߬ ߡߊ߫ ߒ ߖߍ߬ ߘߊߥߎߟߊ߫ ߟߊ߫ ،ߊ߬ ߡߊ߫ ߒ ߖߍ߬ ߞߘߐ߬ߞߏ߫ ߟߊ߫ ، ߊ߬ ߡߊ߫ ߒ ߖߍ߬ ߛߓߍ߬ߞߏ߫ ߟߊ߫ ߸ ߡߊ߰ߙߌ ߦߋ߫ ߡߍ߲ ߠߎ߬ ߛߊ߬ ،ߏ߬ ߟߎ߫ ߛߊ߬ ߘߊ߫ ߸ ߡߍ߲ ߦߋ߫ ߒ ߖߍ߬ߘߍ ߓߟߏ߫ ߓߌ߬ ߒ ߞߊ߫ ߛߋߓߊ߯ߦߊ ߞߣߐ߫ ߸ ߡߍ߲ ߦߋ߫ ߒ ߞߊ߫ ߛߏ߫ ߡߍ߲ ߕߍ߫ ߒ ߞߊ߫ ߛߏ߫ ߞߟߊ߬ ߁߅ ߗߍ߬ ߈ ߣߌ߫ ߡߛߏ߬ ߇ ߸ ߡߊ߰ߙߌ ߦߴߏ߬ ߘߌ߫ ߒ ߡߊ߬ ߸ ߒߠߋ ߡߊ߫ ߝߋ߲߫ ߝߐ߫ ߡߊ߰ߙߌ ߦߋ߫ ߸ ߒ ߡߊ߫ ߖߌ ߕߊ߬ ߡߊ߰ߙߌ ߦߋ߫ ߸ ߒ ߡߊ߫ ߢߐ߬ ߛߎ߬ߛߎ߬ ߊ߬ ߦߋ߫ ߸ ߒ ߡߊ߫ ߟߐ߯ ߢߌߣߌ߲߫ ߊ߬ ߦߋ߫ ߸ ߒ ߢߊ߫ ߕߍ߫ ߕߋ߬ߟߋ ߟߊ߫ ߸ ߒ ߢߊ߫ ߕߍ߫ ߞߊߟߏ ߟߊ߫ ߸ ߒߠߋ ߢߊ߫ ߕߍ߫ ߖߌ ߟߊ߫ ߸ ߒ ߢߊ߫ ߕߍ߫ ߓߐ߰ ߟߊ߫ ߸ ߒ ߕߍ߫ ߡߐ߰ ߝߌ߲ ߣߌ߫ ߡߐ߰ ߜߍ߫ ߟߐ߲߫ ߸ ߡߐ߰ ߡߍ߲ ߘߌߡߌ߲ߣߍ߲߫ ߒ ߞߘߐ߫ ߒ ߕߴߏ߬ ߟߐ߲߫ ߸ ߒ ߓߴߛߋ߫ ߞߊ߬ ߒ ߞߣߐߕߊ ߟߋ߬ ߝߐ߫ ߸ ߒ߬ߞߵߊߟߊ߫ ߦߴߊ߬ ߕߏ߫ ߊ߬ ߞߊ߫ ߛߋߓߊ߯ߦߊ ߘߐ߫ ߞߵߏ߬ ߘߌ߫ ߒߠߋ ߡߊ߬ ߸ ߞߵߏ߬ ߘߊߥߎߟߊ ߘߌ߫ ߒߠߋ ߡߊ߬ ߸ ߒ ߧߋ߫ ߓߊߙߌߞߊ߫ ߟߊ߫ ߡߊ߰ߙߌ ߦߋ߫.

_ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ߡߍ߲ ߣߴߊ߲ ߣߴߊ߬ ߓߍ߫ ߓߊ߬ߙߏ ߟߊ߫ ߛߌߛߊ߲߬ ߸ ߊ߲ ߞߊ߫ ߞߊ߬ߝߏ ߞߣߐ߫ ߓߍ߯ ߟߊߘߍ߬ߣߍ߲ ߓߴߊ߬ ߟߐ߲߫ ߸ ߌ ߞߍ߫ ߘߊ߫ ߓߡߊߣߊ߲߫ ߦߋ߫ ߶߸ ߌ ߞߍ߫ ߘߊ߫ ߝߌߟߊ߫ ߦߋ߫ ߶ ߸ ߌ ߞߍ߫ ߘߊ߫ ߞߙߐߓߐ߬ߙߐ߫ ߦߋ߫ ߶ ߸ ߌ ߞߍ߫ ߘߊ߫ ߛߋߣߎߝߐ߫ ߦߋ߫ ߶ ߸ ߌ ߞߍ߫ ߘߊ߫ ߡߙߊ߬ߞߊ߫ ߦߋ߫ ߶ ߸ ߌ ߞߍ߫ ߘߊ߫ ߛߌߦߊ߫ ߏ ߛߌߦߊ ߦߋ߫ ߸ ߓߍ߯ ߟߊߘߍ߬ߣߍ߲ ߓߍ߫ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ߟߐ߲߫ ߸ ߓߍ߯ ߟߊߘߍ߬ߣߍ߲ ߓߴߌ ߖߍ߬ߘߍ ߛߐ߬ߘߐ߲߫ ߊ߬ ߞߊ߫ ߘߐ߲߬ߞߟߌ ߞߣߐ߫ ߸ ߓߍ߯ ߟߊߘߍ߬ߣߍ߲ ߓߍ߫ ߕߊ߬ߟߌ ߞߍ߫ ،ߊ߬ ߞߊ߫ ߘߐ߲߬ߞߟߌ ߞߣߐ߫ ߸ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ߞߍ߫ ߘߊ߫ ߘߎ߬ߡߊ߬ߙߋ߲ ߠߋ߬ ߦߋ߫ ߞߊ߬ߝߏ ߘߋ߲ ߓߍ߯ ߟߊߘߍ߬ߣߍ߲ ߡߊ߬ ߸ ߘߋ߲ߡߌߛߍ߲ ߝߙߊ߬ ߡߐ߰ߞߘߐ߬ߓߊ ߞߊ߲߬ ߸ ߡߏ߬ߛߏ ߝߙߊ߬ ߗߍ߭ ߞߊ߲߬ ߸ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ߞߵߊ߲ ߞߊ߫ ߞߘߐ߬ߟߋ߲ ߝߐ߫ ߊ߬ ߘߏ߲߬ ߡߐ߰ ߡߊ߬ ߸ ߞߴߊ߲ ߞߊ߫ ߞߊ߬ߝߏ ߞߘߐ߬ߟߋ߲ ߝߐ߫ ߊ߬ ߞߊ߫ ߓߍ߲߬ ߡߐ߰ ߟߎ߬ ߡߊ߬ ߸ ߞߵߊ߲ ߞߊ߫ ߞߊ߬ߝߏ ߞߘߐ߬ߟߋ߲ ߝߐ߫ ߊ߬ ߞߊ߫ ߘߏ߫ ߝߙߵߊ߲ ߤߊ߲ߞߟߌ ߞߊ߲߬ ߸ ߞߵߊ߲ ߞߊ߫ ߞߊ߬ߝߏ ߞߘߐ߬ߟߋ߲ ߝߐ߫ ߊ߬ ߞߊ߫ ߕߊ߯ ߊ߲ ߖߌ߫ ߡߌ߲߫ ߛߌߟߊ ߝߍ߬ ߸ ߞߵߊ߲ ߞߊ߫ ߞߊ߬ߝߏ ߞߘߐ߬ߟߋ߲ ߝߐ߫ ߊ߬ ߞߴߊ߲ ߓߍ߯ ߘߎ߬ߛߎ ߟߐ߬ ߝߊ߬ߛߏ ߓߊ߯ߙߊ ߟߊ߫ ߸ ߞߵߊ߲ ߞߊ߫ ߞߊ߬ߝߏ ߞߘߐ߬ߟߋ߲ ߝߐ߫ ߞߊ߬ ߘߏ߫ ߝߙߵߊ߲ ߞߊ߫ ߗߍߛߙߌ ߞߊ߲߬ ߸ ߞߵߊ߲ ߞߊ߫ ߞߊ߬ߝߏ ߞߘߐ߬ߟߋ߲ ߝߐ߫ ߞߊ߬ (ߡߊ߲߬ߘߋ߲߬ߞߊ߬ߦߊ) ߤߊ߲ߞߟߌ ߘߏ߲߬ ߓߍ߯ ߟߊ߫ ߸ ߞߵߊ߲ ߞߊ߫ ߞߊ߬ߝߏ ߞߘߐ߬ߟߋ߲ ߝߐ߫ ߓߍ߯ ߞߊ߫ ߛߍߥߊ߫ ߞߵߊ߬ ߝߐ߫ ߞߏ߫ ߌ ߦߋ߫ (ߡߊ߲߬ߘߋ߲߬ߞߊ߫) ߦߋ߫ ߸ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ߕߎ߲߬ ߦߴߏ߬ ߓߊ߯ߙߊ ߞߍ߫، ߊ߲ ߞߊ߫ ߝߊ߬ߛߏ ߞߣߐ߫ ߦߊ߲߬ ߸ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ߟߐ߲ߣߍ߲ ߕߘߍ߬ ߞߐߞߊ߲߬ ߸ ߊ߬ ߞߍ߫ ߘߊ߫ ߜߋ߲ߞߐ߰ߖߌ߬ߘߊ ߘߌ߫ ߶ ߸ ߊ߬ ߞߍ߫ ߘߊ߫ ߓߙߎߞߌߣߊ߫ ߝߊ߬ߛߏ߬ ߦߋ߫ ߶ ߸ ߊ߬ ߞߍ߫ ߘߊ߫ ߛߣߋ߬ߜ߭ߊߟ ߦߋ߫ ߶ ߸ ߊ߬ ߞߍ߫ ߘߊ߫ ߟߊ߬ߖߌ߬ߣߍ߫ ߦߋ߫ ߶ ߸ ߊ߬ ߞߍ߫ ߘߊ߫ ߡߏߙߌߕߊߣߌ߫ ߞߊ߬ߝߏ ߞߣߐ߫ ߦߋ߫ ߶ ߸ ߓߍ߯ ߟߊߘߍ߬ߣߍ߲ ߓߍ߫ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ߟߐ߲߫ ߸ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ߞߍ߫ ߘߊ߫ ߦߋߟߋ߲ߓߊ ߟߋ߬ ߦߋ߫ ߛߋߞߏ ߣߌ߫ ߟߐ߲ߞߏ ߛߌߟߊ ߞߊ߲߬ ߸ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ߞߊ߫ ߝߐߟߌ ߕߴߊ߬ ߣߋ߰ߓߐ ߡߐ߰ ߟߊ߫.

ߒ ߕߊ߯ ߘߊ߫ ߘߎ߰ ߏ ߘߎ߰ ߞߣߐ߫ ߸ ߘߏ߫ ߟߎ߫ ߞߏ߫ ߖߋ߬ߟߌ ߖ߭ߎ߬ߡߊ߯ߣߊ߬ ߕߊ߯ ߘߊ߫ ߸ ߘߏ߫ ߟߎ߫ ߞߏ߫ ߖߋ߬ߟߌ ߖ߭ߎ߬ߡߊ߯ߣߊ߬ ߞߊ߫ ߞߌ߬ߛߍ߬ ߸ ߘߏ߫ ߟߎ߫ ߞߏ߫ ߢߊ߬ߙߊ ߘߏ߲߬ ߸ ߘߏ߫ ߟߎ߫ ߞߏ߫ ߓߏߟߌ ߓߴߊ߬ ߝߍ߬ ߸ ߘߏ߫ ߟߎ߫ ߞߏ߫ ߊ߬ ߓߍ߫ ߘߓߊ߬ߙߌ ߞߍ߫ ߡߐ߰ ߟߎ߬ ߟߊ߫ ߸ ߒߠߋ ߡߊ߫ ߘߏ߫ ߜߘߍ߫ ߞߍ߫ ߡߐ߰ ߟߊ߫ ߡߊ߰ߙߌ ߟߋ߬ ߦߋ߫ ߒ ߛߐ߫ ߸ ߒߠߋ ߦߋ߫ ߒ ߞߊ߫ ߘߐ߲߬ߞߟߌ ߟߊ߫ ߞߋߟߋ߲߫ ߞߋߟߋ߲߫ ߸ ߒ ߡߊߣߊ߬ ߕߊ߯ ߦߙߐ ߡߍ߲ ߘߐ߫ ߣߴߊ߬ߟߎ߫ ߞߊ߬ ߘߐ߲߬ߞߟߌ ߡߍ߲ ߟߊ߫ ߓߡߊߣߊ߲߫ ߞߊ߲߫ ߘߐ߫ ߥߟߊ߫ ߡߙߊ߬ߞߊ߬ ߞߊ߲߫ ߘߐ߫ ߒ ߓߴߊ߬ ߘߋ߬ߞߋ ߞߊ߬ ߛߴߊ߬ ߟߊ߫ ߸ ߓߊߡߊ߰ߣߊ߲߫ ߠߎ߬ ߞߊ߫ ߓߏߟߌ߫ ߏ ߓߏߟߌ߫ ߒߠߋ ߘߏ߲߬ ߠߴߊ߬ ߓߍ߯ ߞߎ߲߬ߕߌ߰ߦߊ ߘߐ߫ ߊ߬ߟߎ߬ ߡߊ߫ ߝߋ߲߫ ߢߍ߬ ߒ ߧߋ߫ ߸ ߡߊ߰ߙߌ ߞߊ߫ ߛߋߓߊ߯ߦߊ ߞߏߛߐ߲߬ ߒ ߞߍ߫ ߘߊ߫ ߛߌ߬ߟߊ߬ߡߊ ߘߌ߫ ߸ ߒ ߓߴߊ߬ ߓߊߙߌߞߊ߫ ߟߊ߫ ߞߵߊ߬ ߝߏ߬ ߸ ߞߏ߫ ߒ ߞߊ߫ ߛߋߟߌ߫ ߞߏ߫ ߒ ߞߊ߫ ߛߎ߲߫ ߞߏ߫ ߒ ߣߌ߫ ߛߌ߬ߟߊ߬ߡߊ ߟߎ߬ ߞߊ߫ ߖߍ߬ ߸ ߞߏ߫ ߒ ߞߊ߫ ߓߊߙߌߞߊ ߢߌߣߌ߲߫ ߸ ߒ ߓߊ ߕߐ߮ ߦߋ߫ ߝߊߕߎ߬ߡߊߕߊ߬ ߜ߭ߗߊߞߊ߫ ߸ ߒ ߝߊ߬ ߕߐ߮ ߦߋ߫ ߒߓߊߓߊ߬ ߛߌ߬ߛߐ߮ ߸ ߝߊߕߎ߬ߡߊߕߊ߬ ߘߏ߲߬ ߠߴߊ߲ ߞߊ߫ ߛߏ߫ ߞߊ߬ ߕߊ߯ ߛߴߊ߬ ߞߊ߫ ߛߊ߬ߦߊ ߡߊ߬ ،ߊ߬ ߡߊ߫ ߝߏߦߌ߬ ߞߍ߫ ߒߠߋ ߟߊ߫ ߘߎߢߊ߫ ߘߐ߫ ߝߏ߫ ߓߏ߲߬ߧߊ ߣߌ߫ ߞߊ߬ߙߊ߯ߡߊ ߸ ߣߌ߫ ߒ ߞߏ߫ ߒ ߓߊ ߦߋ߫ ߝߊߕߎߡߊߕߊ߬ ߜ߭ߗߊߞߊ߫ ߦߋ߫ ߒ ߡߏߦߌ߫ ߓߊ ߟߋ߬ ߦߋ߫ ߡߊ߬ߛߋߣߌ߲߫ ߖߊ߬ߓߊ߯ߕߍ߫ ߦߋ߫ ߸ ߒ ߝߊ߬ ߦߋ߫ ߖߋ߬ߟߌ߫ ߓߊ߬ߟߊ߫ ߛߌ߬ߛߞߐ߫ ߦߋ߫ ،ߒ߬ߞߊ߬ ߸ ߘߎߢߊ߫ ߟߊߓߊ߲ ߛߋ߫ ߘߊ߫ ߓߍ߯ ߞߏ߫ ߒ ߖߍ߬ߘߍ ߡߏߦߌ߫ ߝߊ ߣߌ߫ ߒ ߡߏߦߌ߫ ߣߊ ߸ ߊ߲ߠߎ߬ ߡߊ߫ ߡߐ߬ ߏ߬ ߘߐ߫ ߸ ߊ߲ߠߎ߬ ߞߐ߬ߣߌ߲߫ ߞߏ߫ ߊ߲ ߝߊ߭ ߓߊߘߋ߲ ߠߎ߬ ߸ ߊ߬ ߣߴߊ߬ߟߎ߬ ߓߊߘߋ߲ ߠߎ߬ ߡߏ߬ߛߏ ߟߎ߬ ߸ ߏ߬ ߟߎ߬ ߕߐ߮ ߓߍ߫ ، ߊ߲ ߞߊ߫ ߡߏߦߌߛߓߍ ߞߣߐ߫ ߸ ߊ߬ߟߎ߬ ߕߐ߮ ߓߍ߫ ، ߊ߲ ߞߊ߫ ߞߎߡߊ ߞߣߐ߫ ߸ ߓߍ߯ ߞߵߊ߬ ߟߐ߲߫ ߌ ߓߊ ߞߵߌ ߡߏߦߌ߫ ،ߒ߬ߞߊ߬ ߸ ߞߵߊ߬ ߝߐ߫ ߒ ߓߊ ߦߋ߫ ߣߌ߲߬ ߦߋ߫ ،ߊ߲ ߡߊ߫ ߘߋ߬ߙߌ ߏ߬ ߟߊ߫ ߸ ߒ ߓߴߏ߬ ߝߐ߫ ߞߵߏ߬ ߜߍߦߴߊߟߎ߫ ߡߊ߬ ،ߏ߬ ߕߊ߬ߡߌ߲߬ߣߍ߲ ߞߐ߫ ߸ ߞߊ߬ ߕߊ߯ ߜߋ߲ߞߐ߰ߖߌ߬ߘߊ ߟߊ߫ ߒߠߋ ߣߌ߫ ߡߊߙߌߦߊߡߎ߲߫ ߗߌߣߌ߲ ߣߌ߫ ߡߊߙߌߦߊߡߎ߲߫ ߞߘߐߓߊ ߞߊ߬ ߛߊ߲߬ ߇ ߞߍ߫ ߦߋ߲߬ ߸ ߞߊ߬ ߡߊ߰ߡߊ߬ߘߎ߬ ߡߏߦߌ߫ ߕߎ߲ߞߊ߲ ߝߍ߬ ߸ ߞߊ߬ ߛߋߞߎ߫ ߤߊ߬ߡߊ߯ߟߊ߬ ߡߏߦߌ߫ ߕߎ߲ߞߊ߲ ߝߍ߬ ߞߊ߬ ߛߐ߬ߘߐ߲߫ ߞߊ߬ ߣߊ߬ ߸ ߞߊ߬ ߛߋߞߎߓߊ ߡߏߦߌ߫ ߦߊ߲߬.

_ߢߊ ߕߎ߲߬ ߕߍ߫ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ߝߍ߬ ،ߊ߬ ߡߊ߫ ߝߋ߲߫ ߕߌߢߍ߫ ،ߊ߬ ߦߋ߫ ߸ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ߕߎ߲߬ ߕߴߛߋ߫ ߞߊ߬ ߦߋߟߌ߫ ߞߍ߫ ،ߊ߬ ߡߊ߫ ߝߋ߲߫ ߕߌߢߍ߫ ،ߊ߬ ߦߋ߫ ߸ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ߛߍ߰ ߘߴߊ߬ ߞߊ߫ ߘߋ߲ߡߌߛߍ߲ߧߊ ߞߣߐ߫ ،ߊ߬ ߡߊ߫ ߝߋ߲߫ ߕߌߢߍ߫ ،ߊ߬ ߦߋ߫ ߸ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ߞߊ߫ ߜߐ߬ߣߌ߲߬ߝߐ ߤߊߟߌ߬ ߢߊ ߦߋ߫ ߡߐ߰ ߡߍ߲ ߝߍ߬ ،ߏ߬ ߕߴߛߋ߫ ߝߏ߫ ߡߊ߰ߙߌ ߞߊ߫ ߛߋߓߊ߯ߦߊ ߸ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ߓߍ߫ ߡߍ߲ ߓߐ߫ ߊ߬ ߞߎ߲߬ ߠߊ߫ ߞߵߊ߬ ߢߊߛߌ߲߫ ߝߊ߬ߛߏ߬ߘߋ߲ ߓߍ߯ ߟߊߘߍ߬ߣߍ߲ ߡߊ߬ ߤߊߟߌ߬ ߣߌ߫ ߢߊ ߓߴߌ ߝߍ߬ ߝߏ߫ ߡߊ߰ߙߌ ߞߊ߫ ߝߙߊ߬ ،ߌ ߞߊ߲߬ ߣߴߏ߬ ߕߍ߫ ߌ ߕߴߛߋ߫ ߸ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ߣߴߌ ߞߵߊ߬ ߦߋ߫ ߡߐ߰ ߟߎ߬ ߓߴߊ߬ ߡߙߌ߫ ߞߵߊ߬ ߝߐ߫ ߓߏߟߌ ߓߴߊ߬ ߓߟߏ߫ ߥߟߊ߫ ߝߋ߲߫ ߜߘߍ߫ ߓߴߊ߬ ߓߟߏ߫ ߸ ߊ߬ ߢߙߊ߬ ߛߌ߫ ߕߍ߫ ߞߋߟߋ߲߫ ߧߋ߫ ߸ ߊ߬ ߣߌ߫ ߖߋ߬ߟߌ߬ ߛߌ߫ ߕߍ߫ ߞߋߟߋ߲߫ ߧߋ߫ ߸ ߡߊ߰ߙߌ ߞߵߊ߬ ߞߋߟߋ߲߫ ߔߋ߫ ߟߋ߬ ߟߊߘߊ߲߫ ߞߵߊ߬ ߞߍ߫ ߢߙߊ߬ ߦߋ߫ ߞߵߊ߬ ߞߍ߫ ،ߊ߬ ߘߊ߲߬ߡߊ߬ ߡߐ߯ ߦߋ߫ ߸ ߊ߲ ߞߊ߫ ߞߊ߬ߝߏ ߘߋ߲ ߠߎ߬ ߞߊ߫ ߞߙߊ߫ ߢߐ߲߯ ߠߊ߫ ،ߏ߬ ߡߌߛߍߟߌ ߟߋ߬ ߕߎ߲߬ ߘߏ߬.

ߛߌ߬ߟߊ߬ߡߊ ߟߎ߬ ߒߠߋ ߦߋ߫ ߛߋ߫ ،ߒ߬ߞߊ߬ ߸ ߡߊ߰ߙߌ ߦߋ߫ ߛߋ߫ ߣߌ߫ ߒ ߧߋ߫ ߸ ߤߊ߲ߞߟߌ ߓߍ߫ ߒ ߝߍ߬ ߡߊ߰ߙߌ ߦߴߊ߬ ߘߌ߫ ߒ ߡߊ߬ ߸ ߒߠߋ ߣߊ߬ ߘߊ߫ ߞߊ߬ ߓߐ߫ ߜߋ߲ߞߐ߰ߖߌ߬ߘߊ ߟߊ߫ ߟߏ߲ ߡߍ߲ ߸ ߞߏ߫ ߒߠߋ ߕߎ߲߬ ߓߍ߫ ߘߐ߲߬ߞߟߌ ߟߊ߫ ߸ ߊ߬ߟߎ߬ ߕߊ߯ ߘߊ߫ ߒߠߋ ߥߋ߯ߟߋ߫ ߸ ߜߐ߬ߣߌ߲ ߡߍ߲ ߓߊ߯ ߛߘߍ߫ ߒߠߋ ߟߋ߬ ߓߴߊ߬ ߝߐ߫ ߸ ߘߐ߲߬ߞߟߌ ߡߍ߲ ߓߊ߯ ߛߘߍ߫ ߒߠߋ ߟߋ߬ ߓߴߊ߬ ߟߊ߫ ߸ ߞߎߡߊ ߡߍ߲ ߓߊ߯ ߛߘߍ߫ ߒߠߋ ߟߋ߬ ߓߴߊ߬ ߝߐ߫ ߸ ߞߵߊ߬ ߕߊ߬ ߓߌߕߐ߲߬ ߞߎ߬ߟߌߓߊ߬ߟߌ߫ ߟߊ߫ ߞߣߵߊ߬ ߓߌ߬ߟߊ߬ ߊߙߛ߳ߋߣߊߟ ߟߊ߫ ߒ ߧߴߊ߬ ߓߍ߯ ߝߊߙߊ߲ߝߊ߯ߛߌ ߝߐ߫ ߊ߬ߟߎ߬ ߦߋ߫ ߸ ߒ ߟߐ߯ ߞߵߊ߬ߟߎ߫ ߡߌ߬ߣߊ߬ ߒ ߞߏ߫ ߘߌߦߊ߫ ߘߴߊ߬ߟߎ߬ ߦߋ߫ ߸ ߘߐ߫ ߞߏ߫ ߓߊ߬ߖ߭ߎ߬ߡߊߣߊ߬ ߘߏ߲߬ ߌ ߓߊ߯ ߡߍ߲ ߝߐ߫ ߌ ߘߋ߲ ߠߎ߬ ߣߴߌ ߡߐ߬ߘߋ߲ ߠߎ߬ ߣߵߏ߬ ߡߍ߲߫ ߌ ߛߊ߬ߣߍ߲ ߞߐ߫ ߸ ߒ ߞߏ߫ ߒ ߖߊ߲߬ߝߊ߬ ߘߐ߫ ߸ ߘߎߢߊ߫ ߟߊߓߊ߲ ߘߋ߲ߡߌߛߍ߲ߣߌ߲ ߓߍ߫ ߕߏߟߏ߲ ߞߍ߫ ߘߊ߲ߞߊ߲ ߠߊ߫ ،ߒ߬ߞߊ߬ ߸ ߣߴߊ߬ ߛߋ߫ ߘߊ߫ ߣߊߤߎ߲ߠߌ߲ ߠߴߊ߬ ߓߴߊ߬ ߓߋ߬ ߘߎ߲߭ ߘߐ߫ ߞߊ߬ ߕߌߟߊ߫ ߞߵߊ߬ ߝߊ߬ ߟߐ߬ߣߍ߲ ߕߏ߫ ߸ ߅߈ ߒ ߡߊ߫ ߡߐ߰ ߕߐ߯ ߝߐ߫ ߸ ߒ ߡߊ߫ ߡߊ߬ߟߌ߫ ߗߍ߬ ߕߐ߯ ߝߐ߫ ߒ ߡߊ߫ ߡߊ߬ߟߌ߫ ߡߛߏ߬ ߕߐ߯ ߝߐ߫ ߒ ߡߊ߫ ߘߋ߲ߡߌߛߍ߲߫ ߕߐ߯ ߝߐ߫ ߸ ߞߘߐ߬ߟߋ߲߫ ߞߘߐ߬ߟߋ߲߫ ߡߍ߲ ߠߎ߬ ߕߊ߬ߡߌ߲߬ ߠߊ߫ ߣߌ߫ ߡߐ߰ ߟߎ߬ ߓߴߊ߬ߟߎ߫ ߖߘߍ߬ ߢߌߣߌ߲߫ ߠߴߏ߬ ߦߋ߫ ߸ ߣߴߏ߬ ߓߍ߫ ߞߍ߫ ߞߊ߬ ߝߊ߬ߛߏ ߞߎ߲߬ߞߘߐߕߊ߬ ߣߴߏ߬ ߓߍ߫ ߞߍ߫ ߞߊ߬ ߝߊ߬ߛߏ ߘߊߥߎߟߊ߫ ߣߵߏ߬ ߓߍ߫ ߞߍ߫ ߞߊ߬ ߝߊ߬ߛߏ ߕߌ߬ߡߌ߲߬ ߞߊ߬ߝߏ ߕߐ߭ ߟߎ߬ ߞߊ߲߬ ߸ ߒ ߧߴߏ߬ ߘߊ߬ߡߊ ߟߋ߬ ߝߐ߫ ߸ ߒ ߡߴߊ߬ ߝߐ߫ ߞߵߊ߬ ߟߊ߫ ߥߊߘߌ ߞߊ߲߬ ߸ ߒ ߡߴߊ߬ ߝߐ߫ ߞߵߊ߬ ߟߊ߫ ߛߊߣߌ߲ ߞߊ߲߬ ߸ ߡߐ߰ ߕߍ߫ ߘߎߢߊ߫ ߘߐ߫ ߦߊ߲߬ ߣߌ߫ ߡߍ߲ ߞߊ߬ ߒߠߋ ߘߞߋ߬ ߸ ߡߐ߰ ߓߍ߫ ߡߐ߰ ߘߞߋ߬ ،ߊ߬ ߢߊ ߟߋ߬ ߞߏߛߐ߲߬ ߣߌ߫ ߢߊ߫ ߘߏ߲߬ ؟ ߸ ߣߴߌ ߞߵߊ߬ ߡߍ߲߫ ߒ ߧߋ߫ ߥߊ߬ߟߊ ߕߋߟߋ߲߫ ߞߵߊ߬ ߘߌ߫ ߒ ߠߊ߫ ߘߞߋ߬ߘߋ߲ ߡߊ߬ ߒ ߞߴߊ߬ ߢߊ߫ ߦߴߊ߬ ߟߊ߫ ߟߋ߬ ߞߍ߬؟߸ ߒߠߋ ߘߞߋ߬ߓߊ߮ ߦߋ߫ ߡߊ߬ߤߌ߬ߣߊ߬ߟߊ ߟߋ߬ ߘߌ߫ ߸ ߡߍ߲ ߞߊ߬ ߗߍ߭ ߟߎ߬ ߘߊ߲߫ ߞߊ߬ ߡߏ߬ߛߏ ߟߎ߬ ߘߊ߲߫ ߞߊ߬ ߘߋ߲ ߢߎߡߊ߲ ߠߎ߬ ߘߊ߲߫ ߸ ߏ߬ ߦߋ߫ ߒߠߋ ߡߍ߲ ߘߊ߲߫ ߒ ߘߊ߲ߞߊ߲ ߘߏ߲߬ ߸ ߛߓߊߓߎ߫ ߢߎߡߊ߲ ߘߏ߲߬ ߡߐ߰ ߡߊ߫ ߒ ߘߞߋ߬ ߸ ߝߊ߬ ߡߊ߫ ߒ ߘߞߋ߬ ߓߊ ߡߊ߫ ߒ ߘߞߋ߬ ߟߏ߲ߟߊ߲߫ ߡߊ߫ ߒ ߘߞߋ߬ ߞߎߡߊߕߴߊ߬ ߘߎ߰ߛߋ߲ߒߝߍ߬ ߸ ߒ ߡߊ߫ ߟߊߖߍߟߌ߫ ߞߍ߫ ߡߊ߰ߙߌ ߞߊ߬ ߡߍ߲ ߠߎ߬ ߖߌ߰ ߒ ߞߎ߲߬ ߘߐ߫ ߸ ߊ߬ ߞߵߏ߬ ߟߎ߬ ߕߏ߫ ߒ ߤߊ߲ߞߟߌ ߟߊ߫ ߸ ߒ ߓߴߏ߬ ߝߐ߫ ߛߌ߬ߟߊ߬ߡߊ ߟߎ߬ ߢߣߊ߫ ،ߏ߬ ߟߎ߬ ߞߴߏ߬ ߡߍ߲߫ ߸ ߣߴߏ߬ ߕߍ߫ ߡߐ߰ ߡߴߊ߬ ߝߐ߫ ߒߠߋ ߡߵߊ߬ ߞߍ߫ ߕߊ߲߬ ߸ ߡߐ߰ ߡߴߊ߬ ߝߐ߫ ߒߠߋ ߡߵߊ߬ ߝߐ߫ ߕߊ߲߬ ߸ ߒߠߋ ߡߴߊ߬ ߝߐ߫ ߌ ߦߋ߫ ߞߏ߫ ߒߠߋ ߦߋ߫ ߓߌ߲ ߞߊ߬ ؟ ߸ ߒ ߡߴߊ߬ ߝߐ߫ ߌ ߦߋ߫ ߞߏ߫ ߒ ߧߋ߫ ߟߐ߮ ߢߌߣߌ߲߫ ؟ ߸ ߒ ߡߴߊ߬ ߝߐ߫ ߌ ߦߋ߫ ߞߏ߫ ߒ ߧߋ߫ ߞߊ߬ߟߊ ߢߌߣߌ߲߫ ؟ ߸ ߒ ߡߴߊ߬ ߝߐ߫ ߌ ߦߋ߫ ߞߏ߫ ߒ ߧߋ߫ ߓߊ߭ ߟߎ߬ ߜߍ߲߫ ؟ ߸ ߒ ߡߴߊ߬ ߝߐ߫ ߌ ߦߋ߫ ߞߏ߫ ߒ ߕߊ߯ ߘߊ߫ ߞߏ߲ߞߏ ߝߍ߬ ߞߣߊ߬ ؟߸ ߣߌ߫ ߡߊ߰ߙߌ ߕߍ߫ ߖߐ߲߫ ߠߋ߬ ߞߊ߬ ߡߐ߰ ߓߌ߬ߟߊ߬ ߒߠߋ ߢߍ߫ ߞߊ߬ ߕߊ߯ ߏ߬ ߟߊ߫ ؟߸ ߒߠߋ ߘߏ߲߫ ߡߊ߫ ߜߘߍ߫ ߟߐ߲߫ ߒ ߞߏ߫ ߡߊ߰ߙߌ ߣߐ߬ ߟߋ߬ ߸ ߡߛߏ߬ ߣߊ߯ߣߌ߲߫ ߓߍ߫ ߒߠߋ ߞߎ߲߬ ߊ߬ ߓߍ߯ ߦߋ߫ ߘߋ߲ߡߌߛߍ߲ ߠߎ߬ ߘߌ߫ ߸ ߘߋ߲ ߠߎ߬ ߦߴߊ߬ߟߎ߫ ߝߍ߬ ߸ ߒߠߋ ߡߐ߬ߘߋ߲ ߠߎ߬ ߘߏ߲߬ ߸ ߊ߬ߟߎ߫ ߛߐ߲߬ ߠߊ߫ ߒߠߋ ߦߋ߫ ߤߊߟߌ߬ ߣߴߌ ߦߋ߫ ߘߋ߲ߡߌߛߍ߲ߣߌ߲߫ ߝߕߌߣߌ߲ ߦߋ߫ ߣߴߌ ߦߋ߫ ߝߎߦߋ߲ߕߐ ߘߌ߫ ߡߐ߰ ߕߴߌ ߝߍ߬ ،ߒ߬ߞߊ߬ ߸ ߣߌ߫ ߡߊ߰ߙߌ ߞߵߌ ߘߍ߬ߡߍ߲߬ ߤߊߟߌ߬ ߣߴߌ ߞߵߌ ߟߊ߫ ،ߌ ߞߣߐ ߞߊ߲߬ ߡߐ߰ ߟߎ߬ ߓߴߌ ߘߍ߬ߡߍ߲߬ ߸ ߏ߬ ߟߎ߫ ߡߏ߬ߛߏ ߟߎ߬ ߣߌ߫ ߒߠߋ ߞߊ߫ ߘߌߦߊ߫ ߛߐ߬ߘߐ߲߬ ߘߴߏ߬ ߛߊߓߎ߫ ߟߊ߫ ߸ ߘߏ߲߬ߘߏ߲߬ߞߘߐ ߞߎ߲߬ߘߡߊ ߕߍ߫ ߛߋ߫ ߦߙߐ ߘߏ߫ ߘߐ߫ ߊ߬ ߞߊ߬ߛߌ߬ߞߊ߲ ߕߍ߫ ߕߊ߬ߡߌ߲߬ ߏ߬ ߞߊ߲߬ ؟߸ ߏ߬ ߦߋ߫ ߡߎ߲߬ ߧߋ߫ ߡߊ߰ߙߌ ߣߐ߬ ߞߐ߫ ߣߴߏ߬ ߕߍ߫ ߛߌ߬ߛߍ ߞߡߍ߬ ߓߴߛߋ߫ ߞߊ߬ ߡߌ߬ߣߊ߬ ߟߎ߫ ߞߣߍ߫ ߞߋߟߋ߲߫ ߘߐ߫ ߡߐ߰ ߟߋ߬ ߓߴߊ߬ ߡߊ߲߬ߞߊ߲ ߡߍ߲߫ ߥߊ߬ ߣߴߊ߬ ߞߏ߫ ߞߏ߫ ߞߏ߬ߞߏߙߌ߬ߞߏ߹ ߊ߬ߟߎ߬ ߕߍߣߵߊ߬ ߝߐ߫ ߞߏ߫ ߘߎ߰ ߜߍ߫ ߘߊ߫ ߥߊ߬ ؟߸ ߏ߬ ߦߋ߫ ߡߊ߰ߙߌ ߞߊ߫ ߘߌ ߦߋ߫ ߸ ߘߛߏߞߘߐ ߓߊ߯ ߝߐ߫ ߥߏߎ߬߹߸ ߊ߬ ߣߌ߫ ߡߐ߰ - ߐ - ߡߐ߰ ߞߊ߫ ߛߎ߬ߘߎ߲߬ ߢߐ߲߯ ߠߊ߫ ߓߍ߫ ߕߟߏ߫ ߓߴߊ߬ ߞߊ߬ߛߌ߬ߞߊ߲ ߠߊ߫ ߸ ߏ߬ ߦߋ߫ ߡߊ߰ߙߌ ߞߊ߫ ߘߌ ߦߋ߫ ߸ ߣߌ߫ ߡߊ߰ߙߌ ߞߵߌ ߛߐ߫ ߸ ߣߌ߫ ߡߐ߰ ߞߵߌ ߕߏ߬ߙߏ߲߬ ߞߎ߲߬ߠߊ߬ߘߌߦߊ ߞߊ߲߬ ߞߊ߬ ߢߌ߬ߣߊ߬ ߛߊߓߎ ߞߐ߫ ߣߌ߫ ߞߎ߲߬ߠߊ߬ߘߌߦߊ ߕߊ߯ ߘߊ߫ ߛߓߊߓߎ߫ ߓߍ߫ ߕߎߣߎ߲߫ ߌ ߟߊ߫ ߸ ߏ߬ ߟߋ߬ ߞߊߡߊ߬ ߒ ߕߍ߫ ߢߌ߬ߣߊ߬ ߡߊ߰ߙߌ ߞߐ߫ ߸ ߒ ߕߍ߫ ߢߌ߬ߣߊ߬ ߒ ߝߊ߬ ߟߎ߬ ߞߐ߫ ߸ ߒ ߕߍ߫ ߢߌ߬ߣߊ߬ ߒ ߓߊ ߟߎ߬ ߞߐ߫ ߸ ߒߠߋ ߞߐ߬ߣߌ߲߬ ߓߍ߫ ߡߊ߰ߙߌ ߝߏ߬ ߞߵߊ߬ ߞߏߢߎߡߊ߲߫ ߟߐ߲߫ ߸ ߒ ߘߍ߬ߢߐ߲߮ ߓߊ߯ ߞߍ߫ ߡߐ߰ ߡߍ߲ ߝߣߊ߫ ߦߋ߫ ߸ ߌ ߞߍ߫ ߘߊ߫ ߒ ߘߋ߲ ߶ ߸ ߌ ߞߍ߫ ߘߊ߫ ߒ ߡߐ߬ߘߋ߲ ߦߋ߫ ߶ ߸ ߒ ߓߴߌ ߝߍ߬ ߝߏ߫ ߒ ߞߊ߫ ߛߊ߬ ߸ ߓߊߏ߬ ߡߐ߰ ߕߍ߫ ߘߌߦߊ߫ ߡߐ߰ ߦߋ߫ ߕߋ߲߬ ߸ ߡߐ߰ ߕߍ߫ ߣߘߐ߫ ߡߐ߰ ߟߊ߫ ߜߊ߲ߛߊ߲߫ ߸ ߡߐ߰ ߕߍ߫ ߝߙߊ߫ ߡߐ߰ ߟߊ߫ ߜߊ߲ߛߊ߲߫ ߸ ߡߐ߰ ߕߍ߫ ߜߏߦߊ߫ ߡߐ߰ ߦߋ߫ ߜߊ߲ߛߊ߲߫ ،ߏ߬ ߞߏߛߐ߲߬ ߸ ߒ ߣߴߌߟߋ ߞߊ߫ ߓߍ߲߬ ߊ߬ ߟߊ߫ ߸ ߡߊ߰ߙߌ ߛߊ߬ߥߏ߬ ߞߋߟߊ߫ ߛߊ߬ߥߏ߬ ߊߟߎ߫ ߓߍ߯ ߟߊߘߍ߬ߣߍ߲ ߛߊ߬ߥߏ߬.

_ ߝߊ߬ߙߊ߲߬ߛߌ߬ ߞߎߡߊߛߏ ߕߊ߯ ߘߊ߫ ،ߌ ߢߌ߬ߣߌ߲߬ߞߊ ߡߎ߲߬ ߠߋ߬ ߟߊ߫ ؟

ߒ ߧߋ߫ ߡߌ߲ ߝߐ߫ ߌ ߢߣߊ߫ ߛߌߛߊ߲߬ ߊ߬ߟߎ߫ ߞߊ߬ ߒ ߢߌ߬ߣߌ߲߬ߞߊ ߏ߬ ߟߋ߬ ߟߊ߫ ߸ ߞߏ߫ :  ߦߊ߯ߟߊ߫ ߖߌߣߊ߫ ߓߍ߫ ߒ ߓߟߏ߫ ߥߊ߬ ؟ ߸ ߒ ߞߏ߫ ߖߌߣߊ߫ ߕߍ߫ ߒ ߓߟߏ߫.

ߞߏ߫ :ߦߊ߯ߟߊ߫ ߘߞߋ߬ߓߊ߯ ߓߍ߫ ߒ ߠߊ߫ ߥߊ߬ ؟߸ ߒ ߞߏ߫ ߘߋ߰ߓߊ߮ ߕߍ߫ ߒ ߠߊ߫.

ߊ߬ߟߎ߬ ߞߊ߲߫ ߞߏ߫ : ߖߐ߲߫ ߠߋ߬ ߞߊ߬ ߣߌ߲߬ ߝߐ߫ ߌ ߦߋ߫ ؟ ߸ ߒ ߞߏ߫ ߡߍ߲ ߞߴߊ߬ߟߎ߫ ߘߌߟߊ߲߫ ،ߏ߬ ߟߋ߬ ߞߊ߬ ߒߠߋ ߘߌߟߊ߲߫ ߸ ߡߎ߲߬ ߞߵߊ߬ߟߎ߫ ߟߊ߫ ߞߎߡߊߛߏ ߟߊߘߊ߲߫ ؟ߡߎ߲߬ ߞߵߊ߬ߟߎ߫ ߟߊ߫ ߕߙߏ߬ߞߏ ߘߌߟߊ߲߫ ؟ ߡߎ߲߬ ߞߵߊ߬ߟߎ߫ ߛߴߊ߲ߠߎ߬ ߡߊ߬ ؟߸ ߡߊ߰ߙߌ ߡߍ߲ ߞߵߏ߬ ߘߴߊߟߎ߫ ߡߊ߬ ߒߠߋ ߝߣߊ߫ ߣߌ߫ ߡߍ߲ ߞߊ߫ ߞߊ߲߫ ߊ߬ ߞߵߏ߬ ߘߌ߫ ߒߠߋ ߡߊ߬ ߸ ߏ߬ ߟߋ߬ ߞߵߊ߬ ߕߏ߫ ߒߠߋ ߛߋ߫ ߘߊ߫ ߒ ߕߊ ߣߌ߲߬ ߠߊ߫ ߞߵߏ߬ ߝߐ߫ ߊߟߎ߫ ߦߋ߫ ߸ ߊ߯߹ ߊ߬ߟߎ߬ ߞߏ߫ : ߡߊ߰ߙߌ ߡߴߌ ߣߊߡߙߊ߫ ؟ߒ ߞߏ߫ ߡߊ߰ߙߌ ߕߍ߫ ߡߐ߰ ߣߊߡߙߊ߫ ߡߐ߰ ߟߋ߬ ߓߴߊ߬ ߖߘߍ߬ ߣߊߡߙߊ߫ ߸ ߞߏ߫: ߡߊ߰ߙߌ ߢߊ߬ ߘߊ߫ ߒߠߋ ߡߊ߬ ߸ ߒ ߞߏ߫ ߡߊ߰ߙߌ ߢߊ߬ ߘߊ߫ ߒߠߋ ߡߊ߬ ߸ ߊ߬ ߢߊ߬ ߘߊ߫ ߓߍ߯ ߡߊ߬ ߝߏ߫ ߣߌ߫ ߡߍ߲ ߖߐ߬ ߘߴߊ߬ ߕߊ ߡߊ߬ ߸ ߣߌ߫ ߡߊ߰ߙߌ ߞߵߌ ߘߴߌ ߝߊ߬ ߣߴߌ ߓߊ ߡߊ߬ ߞߊ߬ ߕߟߋ߬ ߞߋߟߋ߲߫ ߞߍ߫ ߸ ߌ ߓߴߊ߬ ߛߐ߬ߘߐ߲߬ ߡߊ߰ߙߌ ߟߋ߬ ߦߴߏ߬ ߤߊ߬ߙߌ߬ߖߍ߮ ߘߴߌ ߡߊ߬ ߸ ߣߴߌ ߞߊ߬ ߛߊ߲߭ ߓߊ߬ ߕߊ߲߫ ߞߍ߫ ،ߌ ߓߴߊ߬ ߛߐ߬ߘߐ߲߬ ߡߊ߰ߙߌ ߞߵߏ߬ ߛߊ߲߭ ߓߊ߬ ߕߊ߲߫ ߠߋ߬ ߘߴߌ ߡߊ߬ ߸ ߞߏ߫ :ߒ ߡߏߦߌ߫ ߛߊ߲ ߘߏ߲߬ ؟ ߸ ߒ ߞߏ߫ ߒ ߡߏߦߌ߫ ߛߊ߲ ߦߋ߫ ߁߈߉߀ ߟߋ߬ ߘߌ߫ ߸ ߊ߬ߟߎ߬ ߞߴߏ߬ ߣߌ߫ ߢߌ߬ߣߊ߲߬ ߕߍ߫ ߞߏ߫ ߒ ߡߊ߬ ߞߐ߬ߘߐ ߓߊ߬ ؟߸ ߒ ߞߏ߫ ߒ ߞߘߐ߬ ߘߊ߫ ߸ ߒ ߡߊ߫ ߛߘߍ߫ ߒ ߞߊ߫ ߞߊ߲߫ ߞߊ߬ ߡߍ߲ ߞߍ߫ ߒ ߓߴߏ߬ ߟߋ߬ ߞߍ߫ ߸ ߡߐ߰ ߣߌ߫ ߡߍ߲ ߞߊ߫ ߞߊ߲߫ ߣߴߌ ߞߵߏ߬ ߞߍ߫ ߡߊ߰ߙߌ ߓߴߌ ߘߍ߬ߡߍ߲߬ ߸ ߣߴߌ ߣߌ߫ ߡߍ߲ ߡߊ߫ ߞߊ߲߫ ߣߴߌ ߞߵߏ߬ ߞߍ߫ ߡߊ߰ߙߌ ߓߍ߫ ߓߊ߲߬ ߌ ߘߐ߫ ߸ ߒߠߋ ߣߌ߫ ߡߍ߲ ߡߊ߫ ߞߊ߲߫ ߒߠߋ ߕߴߏ߬ ߞߍ߫ ߸ ߒ ߧߴߏ߬ ߟߋ߬ ߝߐ߫ ߞߎߡߊߛߏ߫ ߟߊ߫ ߡߐ߰ ߟߎ߬ ߦߋ߫ ߸ ߊ߬ߟߎ߫ ߞߊ߬ ߒ ߠߊߓߌ߬ߟߊ ߞߊ߬ ߕߊ߯.

_ ߌ ߕߊ߯ ߘߊ߫ ߕߊ߯ߡߊ ߡߍ߲ ߠߊ߫ ߸ ߊ߬ ߦߴߌ ߖߌ߰ ߝߊ߫ ߥߟߴߊ߬ ߡߴߌ ߖߌ߰ ߝߊ߫ ؟

ߣߌ߫ ߖߌ߰ ߘߏ߲߬ ߸ ߊߟߎ߫ ߖߍ߬ߘߍ ߓߍߣߵߊ߬ ߟߐ߲߫ ߞߏ߫ ߒߠߋ ߖߌ߰ ߝߊ߫ ߘߊ߫ ߏ߬ ߸ ߊߟߎ߫ ߟߊ߫ ߡߐ߰ ߟߎ߬ ߣߵߊ߬ ߟߐ߲߫ ߒߠߋ ߖߌ߰ ߝߊ߫ ߘߊ߫ ߸ ߡߊ߰ߙߌ ߞߵߊ߬ ߟߐ߲߫ ߒߠߋ ߖߌ߰ ߝߊ߫ ߘߊ߫ ߸ ߡߐ߰ ߟߎ߬ ߞߵߊ߬ ߟߐ߲߫ ߒߠߋ ߖߌ߰ ߝߊ߫ ߘߊ߫ ߸ ߊ߬ ߓߐ߫ ߘߊ߫ ߡߐ߰ ߡߍ߲ ߠߎ߬ ߓߟߏ߫ ،ߏ߬ ߟߎ߫ ߖߌ߰ ߝߊ߫ ߘߊ߫ ߒߠߋ ߖߌ߰ ߝߊ߫ ߘߊ߫ ߸ ߣߌ߫ ߕߊ߲߬ߘߏ ߞߊ߫ ߞߊ߲߫ ߞߊ߬ ߞߍ߫ ߸ ߒߠߋ ߞߊ߫ ߕߊ߲߬ߘߏ ߞߊ߫ ߞߊ߲߫ ߞߊ߬ ߝߟߐ߫ ߦߊ߲߬ ߠߋ߬ ߟߊ߫ ߞߊ߬ ߛߐ߬ߘߐ߲߫ ߞߊ߬ ߕߊ߯ ߝߊ߲߬ ߜߘߍ߫.

ߌ ߦߴߊ߬ ߟߐ߲߫ ߌ ߞߘߐ߬ ߟߊ߫ ؟ ߐ߲߬ߤߐ߲߫ ߹ ߸ ߌ ߛߌ߭ ߓߍ߫ ߛߊ߲߬ ߉߀ ߟߊ߫ ߕߊ߲߬ ؟ߐ߲߬ߤߐ߲߫ ߹߸ ߌ ߞߊ߫ ߖߋ߬ߟߌ߬ߦߊ ߝߏߦߌ߬ ߡߊ߫ ߓߐ߫ ߊ߬ ߟߊ߫ ؟ ߐ߲߬ߤߐ߲߫ ߹߸ ߣߌ߫ ߝߋ߲߫ ߕߍ߫ ߝߙߊ߬ ߟߴߊ߬ ߞߊ߲߬ ߝߋ߲߫ ߡߊ߫ ߓߐ߫ ߊ߬ ߟߊ߫ ؟ߐ߲߬ߤߐ߲߫ ߹߸ ߌߟߋ ߖߍ߬ߘߍ ߤߊ߲ߞߟߌ ߟߊ߫ ؟ߐ߲߬ߤߐ߲߫ ߹߸ ߌ ߞߊ߫ ߖߋ߬ߟߌ߬ߦߊ ߡߍ߲ ߣߴߌ ߦߴߊ߬ ߞߍ߫ ߞߵߊ߬ ߓߌ߬ߟߊ߬ ߝߏ߫ ߛߌߛߊ߲߬ ߠߊ߫ ؟ߐ߲߬ߤߐ߲߫ ߹߸ ߌ ߦߋ߫ ߣߡߌߛߊ ߛߐ߬ߘߐ߲߬ ߊ߬ ߟߊ߫ ߥߊ߬ ؟ ߌ ߡߊ߫ ߣߡߌߛߊ ߛߐ߬ߘߐ߲߬ ߊ߬ ߟߊ߫ ؟ ߸ ߌ ߦߋ߫ ߞߎ߲߬ߞߘߐ߬ߕߊ ߛߐ߬ߘߐ߲߬ ߊ߬ ߟߊ߫ ߥߊ߬ ؟ߌ ߡߊ߫ ߞߎ߲߬ߞߘߐ߬ߕߊ ߟߊ߫ ؟ ߸ ߒ ߧߋ߫ ߝߋ߲߫ ߛߐ߬ߘߐ߲߬ ߊ߬ ߘߐ߫ ߥߊ߬ ߒ ߞߎ߲߬ߞߘߐߕߊ߬ ߘߊ߫ ߸ ߒ ߡߊ߫ ߝߋ߲߫ ߛߐ߬ߘߐ߲߬ ߏ߯ ߒ ߞߎ߲߬ߞߘߐߕߊ߬ ߘߊ߫ ،ߒ߬ߞߊ߬ ߸ ߏ߬ ߕߍ߫ ߡߐ߰ ߣߐ߬ ߘߌ߫ ߘߋ߬ ߸ ߏ߬ ߦߋ߫ ߘߊ߲ߓߊ߮ ߣߐ߬ ߦߋ߫.

ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ،ߊ߬ ߦߴߊ߬ ߛߋߞߏ ߞߍ߫ ߊ߲ ߞߊ߫ ߞߊ߬ߝߏ ߦߋ߫ ߸ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ،ߊ߬ ߦߋ߫ ߟߐ߲ߠߌ߲ߧߊ ߘߌ߫ ߝߊ߬ߛߏ߬ߘߋ߲ ߠߎ߬ ߡߊ߬ ߸ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ، ߊ߬ ߦߋ߫ ߘߎ߬ߛߎ ߘߏ߲߬ ߝߊ߬ߛߏ߬ߘߋ߲ ߠߎ߬ ߞߣߐ߫ ߝߊ߬ߛߏ ߓߊ߯ߙߊ ߛߌߟߊ ߞߊ߲߬ ߸ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ،ߊ߬ ߞߊ߫ ߘߎߢߊ߫ ߘߐߕߍ߯ ߓߍ߯ ߓߍ߲߬ ߠߊ߫ ߝߊ߬ߛߏ ߓߊ߯ߙߊ ߡߊ߬ ߸ ߣߌ߫ ߡߐ߰ ߞߊ߬ ߛߊ߲߬ ߞߡߍ߬ ߓߊߟߏ߫ ߌ ߞߴߌ ߣߐ߭ ߕߏ߫ ߸ ߡߊ߬ߟߌ ߓߊ߬ߖ߭ߎ߬ߡߣߊ߬ߓߊ ߦߴߊ߬ ߛߋߞߏ ߞߍ߫ ߊ߲ ߞߊ߫ ߞߊ߬ߝߏ ߦߋ߫ ߸ ߊ߬ ߞߍ߫ ߘߴߊ߲ ߓߍ߯ ߟߊߘߍ߬ߣߍ߲ ߓߟߏ߫ ߕߐ߰ߡߊ߬ߛߙߋ ߦߋ߫ ߸ ߣߌ߲߬ ߞߊ߫ ߞߊ߲߫ ߞߊ߬ ߢߣߊߡߊ ߟߎ߬ ߛߐ߫ ߤߊ߲ߞߟߌ߫ ߟߊ߫ ߸ ߣߌ߲߬ ߞߊ߫ ߞߊ߲߫ ߞߊ߬ ߘߎ߬ߛߎ ߘߏ߲߬ ߊ߲ ߞߣߐ߫ ߸ ߣߌ߲߬ ߞߊ߫ ߞߊ߲߫ ߞߵߊ߲ ߕߌߡߌ߲ߠߊ߲ߘߌߦߊ߫ ߝߊ߬ߛߏ ߓߊ߯ߙߊ ߘߐ߫ ߸ ߣߌ߲߬ ߞߊ߫ ߞߊ߲߫ ߞߵߊ߲ ߕߌߡߌ߲ߠߊ߲ߘߌߦߴߊ߲ ߞߊ߫ ߘߎߢߊ߫ ߘߐߕߍ߮ ߣߐ߰ߦߊ ߛߌߟߊ ߞߊ߲߬ ߸ ߣߌ߲߬ ߞߊ߫ ߞߊ߲߫ ߞߊ߬ ߞߍ߫ ߊ߲ ߓߍ߯ ߟߊߘߍ߬ߣߍ߲ ߡߊ߬ ߘߞߋ߬ߘߊ߫ ߦߋ߫.

ߊߟߎ߫ ߣߌ߫ ߖߐ߫ (ߖ)
