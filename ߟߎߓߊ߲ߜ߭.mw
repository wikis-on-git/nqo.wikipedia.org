[[ߞߐߕߐ߮:Lubang Island Beach.jpg|thumb|ߟߎߓߊ߲ߜ߭ ]]
'''ߟߎߓߊ߲ߜ߭''' ߦߋ߫ ߕߌ߲߫ ߘߋߣߍ߲ ߘߏ߫ ߟߋ߬ ߘߌ߫ ߛߟߎ߫ ߞߐ߰ߖߌ ߘߐ߫ ߟߎߛߐ߲߫ ߥߙߏ߬ߘߎ߮ ߘߐ߫߸ [[ߝߟߌߔߣߌ߫]]. ߊ߬ ߞߐ߬ߘߎ߮ ߣߴߊ߬ ߥߙߏ߬ߘߎ߮ ߕߍ ߦߋ߫ ߞߎߘߍ߫ ߂߅ ߟߋ߬ ߘߌ߫߸ ߊ߬ ߣߌ߫ ߝߊߦߌߘߊ߫ ߞߎߘߍ߫ ߝߘߎ߬ߓߍ߲߫ ߁߂߅ ߖߊ߬ߕߋ߫ ߟߋ߬ ߦߴߊ߬ ߘߌ߫. ߟߎߓߊ߲ߜ߭ ߕߌ߲ ߡߌ߲ߘߙߏ߫ ߝߎ߬ߘߎ ߝߍ߬
ߊ߬ ߦߋ߫ ߟߎߓߊ߲ߜ߭ ߕߌ߲߫ ߓߟߏߕߍ߰ߣߍ߲ ߘߏ߫ ߟߋ߬ ߘߌ߫߸ ߡߍ߲ ߦߋ߫ ߡߌ߲ߘߙߏ߫ ߞߐ߬ߘߎ߯ ߕߟߋ߬ߓߋ ߞߐߞߘߐߟߊ ߘߐ߫. ߟߎߓߊ߲ߜ߭ ߟߋ߬ ߦߋ߫ ߕߌ߲ߖߡߊ߫ ߓߟߏߕߍ߰ߣߍ߲߫ ߇ ߟߎ߬ ߘߐ߫ ߓߟߋ߬ߓߟߋ ߘߌ߫߸ ߡߐ߱ ߟߎ߬ ߡߊߞߍߣߍ߲߫ ߦߴߊ߬ ߝߊ߲߬ߓߊ ߓߍ߯ ߞߊ߲߫. ߊ߬ ߕߐ߭ ߘߏ߫ ߟߎ߫ ߦߋ߫ ߞߊߓߙߊ߫ ߘߌ߫߸ (ߏ߬ ߞߋߟߋ߲߫ ߠߋ߬ ߦߋ߫ [[ߛ߭ߌߣߌ߲߬]] ߕߟߋ߬ߓߐ ߞߐ߰ߖߌ ߘߐ߫) ߜ߭ߟߏ߫ (ߞߎߘߍ߫ ߝߘߎ߬ߓߍ߲߫ ߂߆) ߦߴߊ߬ ߞߐ߬ߘߎ߮ ߕߟߋ߬ߓߋ ߘߐ߫߸ ߊ߬ ߥߙߏ߬ߘߎ߮ ߕߟߋ߬ߓߐ ߘߐ߫߸ ߊ߲ߓߌߟ (ߞߎߘߍ߫ ߝߘߎ߬ߓߍ߲߫ ߂߆) ߏ߬ ߦߋ߫ ߕߊߞߙߎ߫ ߛߊߙߌ߫ ߕߌ߲ ߘߌ߫ ߜߟߊ߬ߜߟߊ߫ ߇߆߀ ߟߊ߫ ߟߎߓߊ߲ߜ߭ ߕߟߋ߬ߓߐ ߘߐ߫. ߊ߬ ߕߌ߲ ߓߍ߯ ߘߐ߫ ߡߌ߬ߛߍ߬ߡߊ߲ ߃ ߟߎ߬ ߝߣߊ߫ ߕߐ߯ ߟߋ߬ ߞߏ߫ ߕߊߟߌߣߊߛ߸ ߡߟߊߝ߭ߊߕߎߊ߲߫߸ ߊ߬ ߣߌ߫ ߡߊ߲ߘߊߥߎߌ߫. ߊ߬ ߕߌ߲ ߓߍ߯ ߟߊߘߍ߬ߣߍ߲ ߦߋ߫ ߞߎߘߍ߫ ߝߘߎ߬ߓߍ߲߫ ߂߅߄ ߠߋ߬ ߘߌ߫. ߊ߬ ߕߌ߲ߖߡߊ ߟߎ߬ ߘߐߕߟߊߣߍ߲߫ ߦߋ߫ ߕߌ߲߬ߞߎߘߎ߲ ߠߎ߬ ߕߍ߫ ߟߋ߬: ߟߎߓߊ߲ߜ߭ ߦߋ߫ ߞߐ߬ߘߎ߮ ߕߟߋ߬ߓߋ ߘߐ߫߸ ߏ߬ ߦߋ߫ ߕߌ߲߫ ߓߊߖߎߡߊ ߟߎ߫ ߟߋ߬ ߘߌ߫ ߊ߬ ߣߌ߫ ߞߊߓߙߊ߫: ߟߎߞ ߦߋ߫ ߥߙߏ߬ߘߎ߮ ߕߟߋ߬ߓߋ ߘߐ߫߸ ߏ߬ ߝߣߊ߫ ߦߋ߫ ߓߊߖߎߡߊ ߟߋ߬ ߘߌ߫߸ ߜ߭ߟߏ߫ ߣߌ߫ ߊ߲ߓߌߟ ߟߎ߫ ߦߋ߫ ߡߌ߲ߘߙߏ߫ ߕߌ߲߬ߞߎߘߎ߲ ߕߟߋ߬ߓߋ ߟߋ߬ ߘߐ߫. 
ߒ߬ߓߊ߬ [[ߗ߭ߊߔߐ߲߫]] ߣߊ߲߬ߕߌ߯ [[ߤߌߙߐ ߏߣߏߘߊ߫|ߤߌߙߐ ߏߣߏ߲ߘߊ߫]] ߞߵߊ߬ ߟߊ߫ ߢߣߊߡߦߊ ߛߊ߲߬ ߃߀ ߞߍ߫ ߦߋ߲߬ ߠߋ߫. ߁߉߄߄ ߣߌ߫ ߁߉߇߄ ߕߍ߫߸ ߞߵߊ߬ ߕߘߍ߬ ߊ߬ ߡߊ߫ ߞߴߊ߬ ߞߊ߬ߟߊߡߊ߬ ߡߎߣߎ߲߬ ߞߏ߫ [[ߖߊ߯ߓߊ߫ ߞߟߍ߫ ߝߌߟߊߣߊ߲]] ߓߘߊ߫ ߓߊ߲߫.
ߛߓߍߟߌ ߣߌ߫ ߦߟߌߡߊߛߙߋ
ߞߐߞߊ߲߫ ߛߘߌߜߋ߲ ߠߎ߬
[[ߦߌߟߡߊ:ߕߌ߲]]
