{{ߘߕߊߓߐߞߛ}}

'''ߛߏ߬ߛߏ߫ ߡߊ߲߬ߛߊ߬ߟߊ''' (ߛߏ߬ߛߏ߫ ߟߋ߬ ߝߐ ߣߴߊ߬ ߛߓߍ ߛߌߦߊߡߊ߲߫) ߕߘߍ߬ ߦߋ߫ [[ߊߝߙߌߞߌ߫ ߕߟߋ߬ߓߋ|ߊߝߙߌߞߌ߬ ߕߟߋ߬ߓߋ]] ߡߊ߲߬ߛߊ߬ߟߊ ߘߏ߫ ߟߋ߬ ߘߌ߫ ߝߊ߯ߘߐߞߍ ߁߂߲ ߠߊ߫߸ [[ߞߎ߬ߟߌ߬ߞߙߐ߫]] ߕߌ߲߬ߞߎߘߎ߲ ߘߐ߫ (ߓߌ߲߭ [[ߡߊ߬ߟߌ߬ߓߊ|ߡߊ߬ߟߌ]] ߟߊ߫)<ref>[http://fr.wikipedia.org/wiki/royaume&#x20;de&#x20;sosso] ߞߎߡߘߊ ߣߌ߲߬ ߘߟߊߡߌ߬ߘߊ߬ߣߍ߲߫ ߦߋ߫ ߞߊ߬ ߝߘߊ߫ ߝߊ߬ߙߊ߲߬ߛߌ ߥߞߌߔߋߘߌߦߊ ߟߋ߬ ߟߊ߫</ref> 

== ߘߐ߬ߝߐ ==
ߜ߭ߊ߰ߣߊ߫ ߡߊ߲߬ߛߊ߬ߟߊ ߥߊ߬ߦߊ ߞߐ߫ ߡߍ߲ ߞߎߓߋ ߕߘߍ߬ ߦߋ߫ [[ߞߎ߲ߓߌ߫]] ߘߌ߫ [[ߡߏߙߌߕߊߣߌ߲߫]] ߥߙߏ߬ߘߎ߮ ߘߐ߫. [[ߛߏ߬ߛߏ߫ ߡߊ߲߬ߛߊ߬ߟߊ]] ߞߊ߬ ߝߊ߲߬ߞߊ߫ ߛߐ߬ߘߐ߲߫ [[ߜ߭ߊ߰ߣߊ߫ ߡߊ߲߬ߛߊ߬ߟߊ]] ߡߊ߲߬ߛߟߊ߬ߘߎ߯ߟߊ ߟߎ߬ ߓߍ߯ ߡߊ߬ ߞߐߘߍ߫. ߛߏ߬ߛߏ߫ ߡߊ߲߬ߛߊ߬ߟߊ ߛߌ߰ߝߏ߲ ߦߋ߫ [[ߞߎ߬ߟߌ߬ߞߙߐ߫ ߕߌ߲߬ߞߎߘߎ߲]] ߠߋ߬ ߘߐ߫ ߕߊ߲߬ (ߓߌ߲߭ ߡߊ߬ߟߌ ߟߊ߫). [[ߖߊ߬ߙߌ߬ߛߏ߬ ߡߊ߲ߛߊߓߏ߲]] ߡߍ߲ ߠߎ߬ ߡߊ߲߬ߛߊ߬ߦߊ߫ ߘߊ߫ ߤߊ߲߯ ߞߊ߬ ߥߴߊ߬ ߛߌ߰ ߁߁߈߀ ߠߊ߫. ߒ߬ߓߊ߬ ߥߊ߯ߕߌ ߏ߬ ߟߋ ߟߊ߫ ߛߊ߫߸ ߞߊ߲ߕߍ߫ ߞߊߓߌߟߊ ߟߎ߬ ߦߟߍ߬ ߘߊ߫ ߝߊ߲߬ߞߊ ߟߊ߫߸ ߏ߬ ߟߎ߫ ߟߋ߬ ߞߊ߬ ߡߊ߲߬ߛߊ߬ߟߊ ߝߊ߲߬ߞߊ ߟߊߥߙߊ߬. ߛߏ߬ߛߏ߫ ߗߍ߬ߡߐ ߞߊ߬ [[ߞߢߊ߬ߞߊ߬]] ߣߌ߫ ߛߏ߬ߛߏ߬ ߟߎ߫ ߘߟߊߘߍ߰. [[ߛߎߡߊߥߙߏ߫ ߞߊ߲ߕߍ߫]] ߡߍ߲ ߛߌ߰ ߘߴߊ߬ ߣߐ߭ ߘߐ߫ ߁߂߀߀ ߟߊ߫߸ ߏ߬ ߞߊ߬ ߛߌ߰ߢߐ߲߰ ߡߊ߲ߛߟߊ ߟߎ߬ ߞߐ߲ߛߐ߲ߧߊ߫ ߖߊߟߌߞߦߊ ߟߊ߫. [[ߛߏ߲߬ߖߘߊ߬ ߞߋߕߊ߬]] ߟߋ߬ ߞߵߊ߬ ߘߊ߬ߘߌ߫ ߞߙߌߣߊ߬ ߞߟߊߓߍ߲ ߝߍ߬ ߁߂߃߅ ߟߊ߫߸ ߊ߬ ߕߎߣߎ߲߫ ߘߊ߫ ߞߎ߬ߟߌ߬ߞߙߐ߫ ߞߎ߬ߙߎ ߟߋ߬ ߟߊ߫ ߞߊ߬ ߘߏ߲߬ ߝߊߟߊ߲ ߠߊ߫ ߔߊߙߎ߫<ref>[[ߝߊ߬ߞߏߟߌ߫ ߞߙߏ߬ߡߊ߫]] ߝߊ߬ߞߏߟߌ߫ ߣߌ߫ ߛߏ߲߬ߖߘߊ߫ ߟߎ߫ ߟߊ߫ ߛߎߡߊߥߙߏ߫ ߘߟߊߛߌ߮ ߘߐߜߍ߫</ref>߹ ߛߏ߲߬ߖߘߊ߬ ߣߌ߫ [[ߝߊ߬ߞߏ߬ߟߌ߫ ߞߙߏ߬ߡߊ߫]] ߟߎ߫ ߞߵߊ߬ߟߎ߫ ߛߌ߰ ߊ߬ ߘߟߊ߫ ߤߊ߲߯ ߞߎ߲߬ߢߐ߲߰ ߞߋߟߋ߲߫<ref>ߞߎߡߊ ߦߙߐ ߏ߬ ߦߋ߫ ߡߊ߲߬ߘߋ߲߫ ߘߐ߬ߝߐ ߞߊ߬ߝߊ ߘߐ߫ </ref>. ߛߏ߲߬ߖߘߊ߫ ߞߵߊ߬ ߟߊ߫ ߞߎߓߋߘߊ ߜߘߊߟߊ߫. ߏ߬ ߞߍ߸ ߛߏ߬ߛߏ߫ ߡߊ߲߬ߛߊ߬ߟߊ ߘߏ߲߬ ߘߊ߫ [[ߡߊ߲߬ߘߋ߲߫ ߝߊ߰ߡߊ߬ߟߊ]] ߟߊ߫ ߡߊ߬ߙߊ ߘߐ߫.

[[ߛߟߏ߬ߡߊ߯ߣߊ߫ ߞߊ߲ߕߍ߫|ߞߊ߲ߕߍ߫ ߛߟߏ߬ߡߊ߯ߣߊ߫]] ߕߊ߫ ߝߐߟߌ߫ ߘߐ߫߸ ߞߏ߫ ߞߟߊߓߍ߲ ߏ߬ ߟߋ ߞߐ ߞߍ߫ ߘߊ߫ ߛߏ߬ߛߏ߬ߞߊ ߘߏ߫ ߟߎ߫ ߥߌ߬ߟߌ ߡߊ߬ ߞߵߊ߬ ߕߘߍ߬ ߊ߬ߟߎ߫ ߦߋ߫ [[ߡߊ߬ߣߌ߲߬ߞߊ߬ߞߊ߲]] ߠߋ߬ ߝߐ߫ ߟߊ߫߸ ߞߊ߬ ߓߐ߫ ߛߏ߬ߛߏ߬ ߘߐ߯ߦߡߊ ߞߘߐ߫ ߞߊ߬ ߥߊ߫ ߕߟߋ߬ߓߋ ߝߊ߲߭ ߝߍ߬ ߞߊ߬ ߥߴߊ߬ߟߎ߫ ߡߊߞߍ߫ ߖߊ߬ߟߏ߲߫ ߖߡߊ߬ߣߊ ߘߐ߫ (ߦߋ߲߬ ߡߍ߲ ߞߍ߫ ߘߊ߫ [[ߝߎߕߊ߫ ߖߊ߬ߟߏ߲߫]] ߘߌ߫ ߞߐ ߟߊ߫)߸ ߞߊ߬ ߥߴߊ߬ߟߎ߫ ߛߌ߰ [[ߖߊ߬ߟߏ߲߬ߞߊ]] ߟߎ߬ ߝߍ߬ ߝߊ߯ߘߐߞߍ߫ ߁߃߲ ߠߊߓߊ߲ ߠߊ߫<ref>ߞߎߡߊ ߣߌ߲߬ ߦߋ߫ ߛߟߏ߬ߡߊ߯ߣߊ߫ ߞߊ߲ߕߍ߫ ߟߊ߫ ߞߝߊ߬ ߛߓߍߣߍ߲ ߘߐ߫ ߞߏ߫: ߡߊ߲߬ߘߋ߲߫ ߘߐ߬ߝߐ߸ ߞߐߜߍ () ߟߊ߫</ref>. ߒ߬ߓߊ߬ [[ߝߌߟߊ]] ߟߎ߬ ߟߊ߫ ߣߊ߬ߟߌ ߟߋ߬ ߝߍ߬ ߝߊ߯ߘߐߞߍ߫ ߁߆߲ ߠߊ߫ ߛߊ߫߸ ߖߊ߬ߟߏ߲߬ߞߊ ߟߎ߬ ߞߊ߬ ߘߎ߱ ߟߎ߬ ߡߌ߬ߣߊ߫ ߛߏ߬ߛߏ߬ߞߊ ߟߎ߬ ߟߊ߫ ߞߵߊ߬ߟߎ߬ ߘߌ߫ ߝߌߟߊ ߟߎ߬ ߡߵߊ߬ߟߎ߫ ߟߊ߫ ߓߌߦߊ߲߫ ߣߊ߲ߝߟߏ ߟߎ߬ ߣߴߊ߬ߟߎ߫ ߘߋ߲ߡߛߏ߫ ߗߋ߲߰ߓߊ ߟߎ߬ ߞߏߛߐ߲߬߸ ߞߊ߬ ߛߏ߬ߛߏ߬ߞߊ ߟߎ߬ ߓߌ߬ߟߊ߫ ߞߣߐ߬ߘߐ߬ߝߟߌ߬ ߞߎߘߊ߫ ߘߐ߫. ߏ߬ ߟߋ ߞߵߊ߬ߟߎ߫ ߟߐ߬ ߦߌ߬ߙߌ߲߬ߘߌ߬ ߟߊ߫ ߕߟߋ߬ߓߋ ߘߐ߫ ߞߎߘߊ߫ ߘߌ߫. ߏ߬ ߦߋ߫ ߞߍ߫ ߟߊ߫ ߕߎ߬ߡߊ ߡߍ߲ ߠߊ߫߸ ߞߵߊ߬ ߕߘߍ߬ ߊ߬ߟߎ߫ ߓߘߊ߫ ߓߊ߲߫ ߡߊ߬ߣߌ߲߬ߞߊ߬ߞߊ߲ ߝߊ߲߬ߓߊ ߟߎ߬ ߓߌ߬ߟߊ߬ ߟߊ߫ ߖߊ߬ߟߏ߲߬ߞߊ߬ ߞߊ߲ ߢߍ߫߸ ߊ߬ߟߎ߫ ߦߌ߬ߙߌ߲߬ߘߌ߬ ߘߴߏ߬ ߟߎ߫ ߟߊ߫ ߞߊ߲ ߠߋ߬ ߘߌ߫ ߞߊ߬ ߥߊ߫ ߡߐ߬ߟߐ߲߬ ߘߴߏ߬ ߡߊ߬ [[ߖߌ߬ߣߍ߫ ߞߐ߰ߖߌ߬ߘߊ]] ߟߊ߫. ߝߌߟߊ ߟߎ߬ ߝߊ߲߬ߞߊ ߥߙߊ߬ߣߍ߲߸ ߏ߬ ߟߎ߫ ߝߣߊ߫ ߞߊ߬ ߖߊ߬ߟߏ߲߬ߞߊ ߟߎ߬ ߝߣߊ߫ ߟߊ߫ ߝߋߝߋ߫߸ ߏ߬ ߟߎ߫ ߘߏ߫ ߟߎ߫ ߣߊ߬ ߘߴߊ߬ߟߎ߫ ߞߊ߬ߙߌ߬ߝߊ߫ [[ߛߌ߯ߙߌ߲߫]] ߞߙߎ߬ߞߊ߲߬ ߖߡߊߣߊ ߘߐ߫߸ ߘߏ ߟߎ߬ ߥߊ߫ ߘߴߊ߬ߟߎ߫ ߞߊ߬ߙߌ߬ߝߊ߫ ߛߊ߲ߞߊߙߊ߲ߞߊ ߟߎ߬ ߟߊ߫ ߛߊ߲ߞߊߙߊ߲߫ ߥߎߟߊ ߞߣߐ߫ [[ߝߙߊߣߊ߫߫|ߝߙߊߣߊ߫]]߸ ߒ߬ߓߊ߬ ߞߐ߯ߟߕߊ ߏ߬ ߟߎ߫ ߟߋ߬ ߦߋ߫ ߖߊ߬ߟߏ߲߬ߞߊ߬ ߞߊ߲ ߖߘߍ߬ߥߟߏ ߝߐ߫ ߟߊ߫ ߕߊ߲߬߸ ߊ߬ ߝߊ߲߬ߓߊ ߝߣߊ߫ ߦߋ߫ ߡߊ߬ߣߌ߲߬ߞߊ߬ߞߊ߲ ߝߐ߫ ߟߊ߫<ref>ߞߎߡߊ ߏ߬ ߦߋ߫ ߞߣߍߞߊ߲߫ ߞߏ ߟߋ߬ ߘߌ߫ ߞߙߎ߬ߞߊ߲߬ ߖߡߊߣߊ ߣߌ߫ ߖߊ߬ߟߏ߲߬ߞߊ ߟߎ߬ ߛߌ߰ߦߙߐ ߘߐ߫ ߝߙߊߣߊ߫ </ref>.

== ߦߟߌߡߊߛߙߋ ߟߎ߬ ==

== ߞߐߞߊ߲߫ ߛߘߌߜߋ߲ ߠߎ߬ ==

[[ߦߌߟߡߊ:Category:ߊߝߙߌߞߌ߬ ߡߊ߲߬ߛߟߊ߫ ߞߘߐ]]
[[ߦߌߟߡߊ:Category:ߡߏߙߌߕߊߣߌ߲߫ ߘߐ߬ߝߐ]]
[[ߦߌߟߡߊ:Category:ߡߊ߬ߟߌ ߘߐ߬ߝߐ]]
[[ߦߌߟߡߊ:Category:ߖߌ߬ߣߍ߫ ߘߐ߬ߝߐ]]
