{{ߘߕߊߓߐߞߛ}} 

'''ߛߌߦߞߊ߫ ߓߊߙߌ߫''' ߡߏߦߌ߫ ߘߊ߫ [[ߞߊ߲ߞߊ߲߫]] ߠߋ߬ ߞߊ߬ߙߌ߬ߝߐ ߁߄, ߁߉߇߃ ߟߊ߫߸ ߊ߬ ߦߋ߫ ߖߌ߬ߣߍ߫ ߓߘߍ߬ߓߘߍ߬ߟߌ߬ߟߊ ߘߏ߫ ߟߋ߬ ߘߌ߫߸ ߝߊ߬ߘߌ߬ߡߊ߬ߞߟߏ ߞߏߕߌ߮߸ ߟߐ߲ߣߌ߲ߦߊ ߣߌ߫ ߡߌ߬ߙߌ߲߬ߘߌ ߝߘߏ߬ߓߊ߬ߗߍ ߟߎ߬ ߞߏߕߌ߮߸ ߂߀߁߆ ߓߌ߲ߠߊߥߎߟߋ߲ ߣߌ߫ ߂߀߁߇ ߘߓߊ߬ߓߌߟߊ ߟߎ߬ ߕߍ߫߸ ߊ߬ߟߋ ߟߋ߬ ߦߋ߫ ߖߌ߬ߣߍ߬ ߞߙߎߞߊ߫ ߥߟߌ߬ߕߐ ߜߘߌ ߛߌ߰ߓߊ߮ ߘߌ߫ ߂߀߁߉ ߞߏ߲ߞߏߜߍ ߟߊ߫ ߡߍ߲ ߣߊ߬ ߘߊ߫ ߞߍ߫ ߞߐ ߟߊ߫ ߖߌ߬ߣߍ߫ ߡߌ߬ߙߌ߲߬ߘߌ ߟߊ߫ ߓߍ߯ߦߊ߫ ߕߏ߯ߝߏ (MPDG)߸ ߞߙߎߞߊ ߏ߬ ߦߋ߫ [[ߝߘߊ߬ߝߌ߲߬ߠߊ߬ߟߊ߲߬ߘߌ߫]] ߞߙߎߞߊ ߟߋ߬ ߘߌ߫ ߡߍ߲ ߕߟߏߡߊߣߐ߲߮ ߓߍ߯ߦߊ ߘߍ߬ߟߐ߲߬ߘߐ߬ߦߊ ߘߐ߫. 

ߞߌ߬ߓߊ߬ߙߏ߬ߦߊ߬ ߖߐ߲ߖߐ߲߫ ߞߏ ߘߐ߫: ߖߌ߬ߣߍ߫ ߡߌ߬ߙߌ߲߬ߘߌ ߟߊ߫ ߓߍ߯ߦߊ߫ ߕߏ߯ߝߏ ߞߙߎߞߊ ߞߊ߲ߕߌ߮ … 

== ߞߊ߲߬ߛߓߍߟߌ ==
ߛߌߦߞߊ߫ ߓߊߙߌ߫ ߡߏߦߌ߫ ߘߊ߫ ߞߊ߬ߙߌ߬ߝߐ ߁߄, ߁߉߇߃ ߟߊ߫ ߞߊ߲ߞߊ߲߫.  [[ߢߍߓߊ߮]] ߘߏ߫ ߘߋ߲߸ ߡߍ߲ ߓߐߛߎ߲ ߞߘߐ߬ߞߘߐ߬ߡߊ߲ ߠߎ߬ ߦߋ߫ ߡߏߙߌ ߟߎ߬ ߘߌ߫ ߞߊ߬ ߓߐ߫ ߝߎߕߊ߫ ߘߌ߯ߣߊ߫ ߓߘߍߓߘߍߟߌ ߘߐ߫ ߝߊ߯߯߯ߘߐߞߍ߫߫ ߁߉߭ ߞߎ߲߬ߕߊ߮ ߞߘߐ߫߸ ߣߴߊ߬ߟߎ߬ ߝߎ߲ߘߌߣߍ߲߫ ߦߋ߫ ߞߊ߬ ߣߵߊ߬ߟߎ߬ ߡߊߞߍ߫ ߡߊ߲߬ߘߋ߲߫ ߞߊ߬ߝߏ߬ߓߏߟߏ߲ ߘߏ߫ ߟߊ߫ [[ߓߊ߬ߟߌ߬ߡߊ߲߰ߠߊ߫]]߸ [[ߝߏߘߋߞߊߙߌߦߊ߫]]߸ ߦߋ߲߬ ߡߍ߲ ߦߋ߫ ߛߏ߭ ߞߊ߲߬ ߞߊ߲ߞߊ߲߫ ߣߌ߫ [[ߛߌ߯ߙߌ߲߫]] ߕߍ ߘߐ߫. 

ߊ߬ ߡߐ߬ ߘߴߊ߬ ߥߟߏߛߟߎ ߕߌ߲߬ߞߎߘߎ߲ ߠߋ߬ ߘߐ߫ ߘߋ߲߫ ߡߎ߬ߥߊ߲߫ ߖߊ߬ߕߋ߬ ߟߎ߬ ߕߍߣߊ߬. 

ߊ߬ ߞߊ߬ ߞߊ߬ߙߊ߲ ߛߊ߯ߘߊ߫ ߝߟߐ߫ ߣߴߊ߬ ߛߊ߯ߘߊ߫ ߝߌߟߊߣߊ߲ ߞߊ߬ߙߊ߲ ߞߍ߫ ߞߊ߲ߞߊ߲߫ ߠߋ߬߸ ߞߊ߬ ߣߊ߬ ߕߏ߫ ߥߊ߫ ߟߊ߫ [[ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߟߐ߲ߞߏ]] ߞߊ߬ߙߊ߲ ߞߍ߫ ߟߊ߫ [[ߖߊ߯ߓߘߊ ߜ߭ߡߊߟ ߊߓߑߘߍߟ ߣߊߛߍ߯ߙ|ߞߐߣߊߞߙߌ߫ ߖߊ߯ߓߘߊ߫ ߜ߭ߡߊߟ ߊߓߑߘߍߟ ߣߊߛߍߙ]] ߟߊ߫߸ ߊ߬ ߞߊ߬ ߡߊ߲߬ߞߐ߬ߙߐ߲߬ߞߐ߬ߙߐ߲߬ߠߌ߲ ߓߊߓߋ߬ ߦߋ߲߬ ߠߋ ߁߉߉߈ ߠߊ߫. 

ߊ߬ ߞߊ߬ ߓߍߟߑߗ߭ߞߌߞߊ ߟߎ߬ ߟߊ߫ ߣߝߊ߬ߢߐ߲߰ߦߊ ߞߊ߬ߙߊ߲ ߓߊ߲߬ߘߊ߬ߡߌߘߊ (ߓߎߙߛ) ߛߐ߬ߘߐ߲߬߸ ߊ߬ ߞߵߊ߬ ߟߐ߬ߘߎ߮ (thèse) ߛߐ߬ߘߐ߲߬ (ߞߊ߬ߙߊ߲߬ ߘߐߘߎ߲߰ߧߊ߬ߣߍ߲ ߖߐ߲ߓߐ߲) ߘߐ߫ ߂߀߀߈ ߠߊ߫߸ [[ߝߓߊ߬ߟߊ߬ߞߊ]] (ߞߊߕߏߟߞߌ) ߟߎ߬ ߟߊ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߠߊߛߓߊ߬ߕߌ ߘߐ߫ [[ߟߎߝ߭ߍ߲߫]]. 

ߊ߬ ߓߊ߲ ߞߐ ߘߐ߫ ߥߛߎ߬ ߖߊ߲߫ ߞߍ߫ ߟߊ߫ ߘߊߞߎ߲ ߠߎ߬ ߘߐ߫ [[ߖߌ߬ߣߍ߬ ߞߊ߲ߓߍ߲|ߖߌ߬ߣߍ߬]] ߣߴ[[ߊߝߙߌߞߌ߬]] ߛ.ߘ.ߞ ߟߎ߬ ߣߌ߫ ߡߊ߲߬ߕߏ߲߬ߕߍ ߖߎ߬ߓߐ ߟߎ߬ ߘߐ߫ (ߤߊ߲ߘߌߞߊߔ ߍ߲ߕߍߙߑߣߊߛ߭ߐ߲ߣߊߟ߸ ߋߙߐߔߎߞߊ ߟߎ߬ ߡߊߣߊ߲ߞߎ߲ ߛߓߊ߬ߕߌ ߞߊ߲ߡߊ߬߸ ߡߊ߲߬ߕߏ߲߫ ߘߍ߬ߣߍ߲ ߠߊ߫ ߛߓߊ߬ߕߌ߫ ߢߍߥߟߊ (PNUD)߸ ߛߋߝ߭ ߘ߭ߍ߬ ߗߋߟߘߑߙߍ߲߬ (ߞߊ߬ ߘߋߣߍ߲ ߠߎ߬ ߟߊߞߊ߲ߘߊ߫)߸ ߡߊ߲߬ߕߏ߲߬ߕߍ ߝߊ߲߬ߝߘߊ\ߞߍߞߌߦߊ߸ ߏߞߛߑߝߊ߲ߡ ߌ߲ߕߊ߬ߣߊߛ߭ߐ߲ߣߊߟ߸ ߊ߬ ߣߌ߫ ߝߣߊ߫ ߛߓߊ߬ߕߌ߫ ߘߎ߲ߡߕߊ ߣߌ߫ ߞߊ߬ߙߊ߲ ߘߊߞߎ߲ ߠߎ߬ ߘߐ߫)߸ ߂߀߁߁ ߠߊ߫ ߛߊ߫߸ ߊ߬ ߞߊ߬ ߖߌ߬ߣߍ߬ ߟߊ߫ ߞߊ߬ߙߊ߲  ߘߊߞߎ߲ ߞߎ߲߬ߠߊ߬ߛߌ߰ (ߞߌߢߍ߲߫ ߜߍߓߏ߲ ߣߌ߫ ߡߊ߲߬ߕߏ߲߫ ߘߍ߬ߣߍ߲ ߘߋߣߍ߲ ߠߎ߬ ߣߌ߫ ߘߋ߲ ߠߎ߬ ߡߊߣߊ߲ߞߎ߲ (ߎ߳ߣߌߛߍߝ\«UNICEF») ߣߌ߫ [[ߝߊ߬ߙߊ߲߬ߛߌ߫|ߝߊ߬ߙߊ߲߬ߛߌ߬]] ߟߊ߫ ߛߓߊ߬ߕߌ ߖߋ߬ߕߌ߬ߘߊ ߟߎ߬ ߟߊ߫ ߣߊ߲߬ߝߟߏ߬ߦߊ߬ߟߌ ߞߐ߬ߣߐߡߊ߬). ߊ߬ ߓߊ߲ ߞߐ ߘߐ߫ ߛߊ߲߬ ߣߊ߯ߣߌ߲߫ ߞߍ߫ ߟߊ߫ ߖߊ߬ߕߋ߬ߘߐ߬ߛߌ߮ ߏ߬ ߞߎ߲߬ߠߊ߫߸ ߊ߬ ߕߐ߯ߦߊ߫ ߘߊ߫ ߞߊ߬ ߞߍ߫ ߟߐ߲ߣߌ߲ߦߊ ߞߏߕߌ߮ ߘߌ߫߸ ߊ߬ ߣߌ߫ ߝߊ߬ߘߌ߬ߡߊ߬ߞߟߏ ߣߌ߫ ߖߌ߬ߣߍ߫ ߘߐ߬ߝߐ ߝߘߏ߬ߓߊ߬ߗߍ ߟߎ߬ ߞߎ߲߬ߠߊ߫ ߂߀߁߆ ߓߌ߲ߠߊߥߎߟߋ߲ ߠߊ߫ ߞߊ߬ ߥߴߊ߬ ߛߌ߰ ߂߀߁߇ ߘߓߊ߬ߓߌߟߊ ߟߊ߫. 

ߞߏ߲ߞߏߜߍ ߂\߂߀߁߉ ߟߊ߫߸ ߊ߬ ߞߊ߬ ߞߙߎߞߊ ߖߌ߬ߣߍ߬ ߘߊߡߌߣߊ ߜߘߌ ߛߌ߰ ߏ߬ ߡߍ߲ ߥߊ߫ ߘߊ߫ ߟߊߓߊ߲߫ ߖߌ߬ߣߍ߫ ߡߌ߬ߙߌ߲߬ߘߌ ߟߊ߫ ߓߍ߯ߦߊ߫ ߕߏ߯ߝߏ ߡߊ߬ ߞߐ ߟߊ߫. 

ߊ߬ ߞߍ߫ ߘߊ߫ ߡߊ߬ߡߌ߬ߘߊ߬ߟߌ߬ߟߊ ߘߌ߫ ߥߛߊ߬ߘߋ߲߬ ߛߎߥߊ߲ߘߟߌ ߘߐ߫ ߞߏ߲ߞߏߜߍ ߁߆\߂߀߂߀ ߠߊ߫. 

ߕߙߊߓߊ ߂߂\߂߀߂߀ ߠߊ߫߸ ߊ߬ ߟߊ߫ ߞߙߎߞߊ ߕߘߍ߬ ߘߊ߫ ߛߎߥߊߘߟߌ߫ ߟߊߞߊ߬ߝߏ߬ߣߍ߲߬ (ߥߛߊ߬ߘߋ߲߬ ߛߎߥߊ߲ߘߟߌ ߣߌ߫ ߞߊ߲ߘߟߌ) ߡߊߛߐ߬ߛߐ߬ߣߍ߲ ߘߐ߫ ߞߊ߬ ߛߌ߰ߝߋ߲߫ ߛߊ߬ߓߊ߫ ߛߐ߬ߘߐ߲߫ ߝߊ߬ߛߏ߬ ߜߙߊ ߟߊ߫߸ ߞߊ߬ ߞߍ߫ ߖߌ߬ߣߍ߬ ߞߎߡߊߓߏ߲ ߝߊ߲߬ߞߊ߬ ߛߓߊߣߊ߲ ߘߌ߫. 

߂߀߂߀ ߣߍߣߍߓߊ ߟߊ߫߸ ߓߋ߬ߒߞߊ߲߬ߠߌ߲ ߛߎ߯ ߓߍ߯ ߛߌ߬ߣߊ߬ߦߊ ߟߊ߫߸ ߛߌߦߞߊ߫ ߓߊߙߌ߫ ߓߙߐߕߐ߫ ߘߴߊ߬ ߟߊ߫ ߥߛߊ߬ߘߋ߲߬ߦߊ ߟߐ߬ߘߎ߮ ߘߐ߫ [[ߝߊ߬ߛߏ߬ ߜߙߊ]] ߟߊ߫ ߞߵߊ߬ ߦߌ߬ߘߊ߬ ߞߴߊ߬ ߣߵߏ߬ ߟߊߥߟߌ߬ ߟߴߊ߬ ߖߘߍ߬ߞߊߣߌ߲ ߠߊ߫ ߟߊ߬ߢߌߣߌ߲ ߠߋ߬ ߡߊ߬. ߊ߬ ߞߵߊ߬ ߟߊ߫ ߞߙߎߞߊ ߓߐ߬ߟߐ ߜߊ߲ߜߊ߲ ߘߊߡߌ߬ߣߊ߬ [[ߖߌ߬ߣߍ߫]] ߝߊ߲߭ ߓߍ߯ ߢߊߝߍ߬߸ ߞߵߊ߬ ߓߟߏߘߐߓߍ߲߬ ߛߎߥߊ߲ߘߟߌ ߣߊ߬ߕߐ ߞߊ߲ߡߊ߬. 

ߛߌߦߞߊ߫ ߓߊߙߌ߫ ߡߴߊ߬ ߛߐ߲߬ ߞߍ߫ ߟߊ߫ ߡߊ߬ߡߌ߬ߘߊ߬ߟߌ߬ߟߊ߫ ߘߌ߫ ߂߀߂߀ ߞߊ߲ߕߌ߯ ߛߎߥߊ߲ߘߟߌ ߘߐ߫߸ ߊ߬ ߞߊ߬ ߛߎߥߊ߲ߘߟߌ ߡߊߜߍ߲߫ ߢߊ ߡߊߞߕߌ߫߸ ߊ߬ ߣߌ߫ ߞߎ߲߬ߠߊ߬ߛߌ߮ ߟߊ߫ ߓߘߍ߬ߓߘߍ߬ߟߌ ߟߊߕߊ߯ߡߢߊ߸ ߞߴߏ߬ ߟߎ߫ ߓߍ߲߬ߣߍ߲߫ ߕߍ߫ ߡߐ߬ߟߐ߲ ߣߴߊ߬ߟߋ߬ ߟߊ߫ ߞߙߎߞߊ ߞߎ߲߬ߕߋߟߋ߲ ߡߊ߬ (ߛߌߦߞߊ߫ ߓߊߙߌ߫ ߞߵߊ߬ ߦߌ߬ߘߊ߬ ߞߏ߫ ߊߟߌߝߊ߫ ߞߐ߲ߘߍ߫ ߓߘߴߊ߬ ߞߟߌ߫ ߞߵߊ߬ ߝߴߊ߬ ߢߍ߫ ߞߴߊ߬ ߦߴߊ߬ ߞߐߛߊ߬ߦߴߊ߬ ߥߟߏߛߟߎ ߟߊ߫). [[ߊߟߌߝߊ߫ ߞߐ߲ߘߍ߫|ߞߊ߲ߕߌ߯ ߊߟߌߝߊ߫ ߞߐ߲ߘߍ߫]] ߞߊ߬ ߛߎߥߊ߲ߘߟߌ ߏ߬ ߛߎߘߊ߲߫ ߞߊ߲ߓߍ߲߫ ߣߊ߯ߣߌ߲ߣߊ߲ (ߟߐ߲߬ߞߋ߬ߟߊ߬ ߛߓߊߣߊ߲) ߟߐ߬ߘߎ߮ ߘߐ߫߸ ߘߊ߲߬ߠߊ߬ߕߊߡߌ߲ ߠߎ߬ ߞߍ߫ ߘߴߊ߬ ߘߐ߫.  . 

== ߟߌߡߊߛߙߋ ߟߎ߬ ==
[[ߦߌߟߡߊ:ߖߌ߬ߣߍ߫ ߓߘߍ߬ߓߘߍ߬ߟߌ߬ߟߊ]]
[[ߦߌߟߡߊ:ߝߘߊ߬ߝߌ߲߬ߠߊ߬ߟߊ߲߬ߘߌ]]
[[ߦߌߟߡߊ:ߞߊ߬ ߡߏߦߌ߫ ߞߊ߲ߞߊ߲߫]]
