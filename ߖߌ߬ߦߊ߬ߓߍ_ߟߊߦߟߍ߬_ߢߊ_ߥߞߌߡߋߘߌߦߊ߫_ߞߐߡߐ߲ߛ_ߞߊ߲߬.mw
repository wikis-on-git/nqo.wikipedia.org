ߖߌ߬ߦߊ߬ߓߍ ߦߋ߫ ߟߊߦߟߍ߬ ߟߊ߫ ߥߞߌߡߋߘߌߦߊ߫ ߞߐߡߐ߲ߛ ߞߊ߲߬ ߛߌߟߊ߫ ߛߓߊ߬ ߟߎ߫ ߟߋ߬ ߝߍ߬: ߊ߬ ߝߟߐߡߊ ߦߋ߫ ߦߍ߬ߟߍ ߘߌ߫ ߞߐߡߐ߲ߛ ߞߍߦߙߐ ߞߊ߲߬ ߞߵߊ߬ ߕߘߍ߬ ߌ ߡߊ߫ ߛߋ߫ [[ߥߞߌߔߋߘߌߦߊ]] ߞߊ߲߬; ߊ߬ ߝߌߟߊߣߊ߲ ߞߍ߫ ߟߴߌ ߕߏ ߘߌ߫ ߥߞߌߔߋߘߌߦߊ ߓߏ߬ߟߏ߲߬ߘߊ ߞߐߜߍ ߟߋ߬ ߞߊ߲߬ ߞߊ߬ ߞߐߡߐ߲ߛ ߟߊߛߐ߬ߘߐ߲߬; ߊ߬ ߛߓߊߣߊ߲ ߦߋ߫ ߞߍ߫ ߟߴߌ ߕߏ ߘߌ߫ ߞߐߜߍ ߘߏ߫ ߟߊߦߍ߬ߟߍ ߣߴߊ߬ ߡߊߦߟߍ߬ߡߊ߲ ߠߎ߬ ߘߏ߫ ߘߐ߫ ߞߋߟߋ߲߫ ߠߋ߬ ߞߊ߲߬߸ ߞߊ߬ ߖߌ߬ߦߊ߬ߓߍ ߟߊߦߟߍ߬ ߌ ߝߍ߬ ߌߞߘߐ߫ ߞߵߊ߬ ߝߙߊ߬ ߞߐߜߍ ߏ߬ ߟߴߌߞߘߐ߫. 

== ߞߐߡߐ߲ߛ ߞߊ߲߬ ߊ߬ ߛߎ߲ߞߎ߲߫ ߡߊ߬ ==
ߊ߲ ߛߐ߰ ߕߐ߫ ߦߋ߫ ߦߍ߬ߟߍ ߘߌ߫ [[ߥߞߌߡߋߘߌߦߊ߫ ߞߐߡߐ߲ߛ]] ߖߍ߬ߘߍ ߟߋ߬ ߞߊ߲߬ ߊ߬ ߛߎ߲ߞߎ߲ ߡߊ߬ ߞߵߊ߬ ߕߘߍ߬ ߌ ߡߊ߫ ߓߌ߬ߟߊ߬ ߥߞߌߔߋߘߌߦߊ ߝߍ߬ ߢߊ߫ ߛߌ߫ ߡߊ߬. ߏ߬ ߦߋ߫ ߞߍ߫ ߟߊ߫ ߘߌ߬؟. ߌ ߦߋ߫ ߛߐ߰ ߟߊ߫ ߞߐߡߐ߲ߛ ߞߍߦߙߐ ߛߓߍ ߟߋ߬ ߡߊ߬ ߛߏ߲߯ߓߊߟߊ߲ ߘߏ߫ ߞߣߐ߫ ߕߊ (<nowiki>http://www.commons.wikimedia.org)߸</nowiki> ߏ߬ ߓߊ߰ ߞߴߊ߬ ߘߌ߫ ߟߊ߬ߦߟߍ߬ߟߌ߫ ߞߏ߲ߘߏ ߘߊߦߟߍ߬߸ ߏ߬ ߓߊ߯ ߞߍ߫ ߌ ߘߌ߫ ߟߊ߬ߦߟߍ߬ߟߌ ߞߍߞߌߦߊ ߟߎ߬ ߟߊߓߊ߯ߙߊ߫ ߤߊ߲߯ ߞߊ߬ ߥߊ߫ ߛߴߊ߬ ߞߎ߲߬ߝߊ߮ ߟߊ߫߸ ߏ߬ ߡߍ߲ ߢߊߝߐ߫ ߕߐ߫ ߦߋ߫ ߞߐ߯ߟߊ߫, ߓߊߏ߬ ߘߏ߲ߘߊ ߟߎ߬ ߟߋ߬ ߝߘߏ߬ߣߍ߲߫ ߦߋ߫ ߢߐ߲߮ ߡߊ߬ ߣߴߏ߬ ߕߍ߫ ߞߣߐߟߊ ߟߎ߬ ߓߍ߯ ߦߋ߫ ߞߋߟߋ߲߫.

ߏ߬ ߦߋ߫ ߦߍ߬ߟߍ ߟߋ߬ ߘߌ߫ ߞߐߡߐ߲ߛ ߞߊ߲߬ ߥߞߌߔߋߘߌߦߊ ߞߍ߲߬ߞߍ߲߬ߝߍ߬ ߝߙߊߕߌ (ߛߓߍߟߌ) ߟߎ߬ ߡߊߝߟߍ ߟߋ߬ ߞߊ߬ '''(Wikimedia commons''') ߛߐ߲߬ߞߌ߲߫߸ ߏ߬ ߓߊ߯ ߞߍ߫ ߏ߬ ߘߴߌ ߢߍߡߌ߬ߣߊ߫ ߞߊ߬ ߥߊ߫ ߛߋ߫ ߟߊ߬ߦߟߍ߬ߟߌ߫ ߞߏ߲ߘߏ ߞߣߐ߫߸ ߌ ߘߴߏ߬ ߝߣߊ߫ ߣߐ߬ߝߍ߬ߜߍ߲߫ ߝߎߚߎ߫ ߤߊ߲߯ ߞߊ߬ ߥߴߊ߬ ߟߊߞߎߙߊ߲߫. 

ߊ߬ ߛߓߊߣߊ߲ ߦߋ߫ ߖߌ߬ߦߊ߬ߓߍ ߟߊߦߍ߬ߟߍ ߟߋ߬ ߘߴߊ߬ ߟߊߓߊ߯ߙߊ߫ ߕߎߡߊ ߟߊ߫: ߏ߬ ߦߋ߫ ߞߍ߫ ߟߊ߫ ߢߊ ߡߍ߲ ߡߊ߬߸ ߏ߬ ߟߋ ߦߋ߫ '''ߊ߬ ߝߊ߬ߙߊ''' ߛߐ߲߬ߞߌ߲ ߘߌ߫ ߛߊ߲ߝߍ߫ ߝߙߊߕߌ ߕߍߡߟߊ ߣߎߡߊ߲ߓߟߏ ߝߊ߲ߝߍ߬߸ ߏ߬ ߘߌ߫ ߛߌ߬ߘߊ߬ߟߋ߲߬ ߞߎߘߊ߫ ߘߊߦߟߍ߬ ߌ ߢߍ߫ ('''ߖߌ߬ߦߊ߬ߓߍ ߣߌ߫ ߡߋߘߌߦߊ'''߸ '''ߞߙߊߞߏ'''߸ '''ߥߟߊ߬ߟߋ߲''') ߟߎ߬ ߦߋ߫ ߢߐ߲߯ ߞߎ߲߬ߘߐ߫ ߦߋ߲߬߸ ߒ߬ߓߊ߬ ߌ ߦߋ߫ '''ߖߌ߬ߦߊ߬ߓߍ ߟߊߦߍ߬ߟߍ߫''' ߏ߬ ߟߋ ߕߐߘߐ߲߫ ߠߊ߫ ߛߊ߫. ߏ߬ ߝߣߊ߫ ߘߌ߫ ߣߊ߬ ߝߢߐߘߊ߫ ߜߘߍ߫ ߘߌ߫߸ '''ߢߌߣߌ߲ߠߌ߲''' ߣߌ߫ '''ߟߊ߬ߦߟߍ߬ߟߌ''' ߟߎ߬ ߦߴߏ߬ ߞߊ߲߬߸ ߌ ߦߋ߫ ߟߊ߬ߦߟߍ߬ߟߌ ߏ߬ ߟߋ ߛߐ߲߬ߞߌ߲߬ ߠߊ߫ ߛߊ߫߸ ߏ߬ ߝߣߊ߫ ߘߌ߫ ߝߢߐߘߊ߫ ߜߘߍ߫ ߦߌ߬ߘߵߌ ߟߊ߫߸ ߊ߬ ߛߓߍߣߍ߲߫ ߏ߬ ߞߐߞߊ߲߬ ߞߏ߫ '''ߊ߬ ߟߊߦߟߍ߬'''. ߌ ߓߴߏ߬ ߝߣߊ߫ ߛߐ߲߬ߞߌ߲߫߸ ߏ߬ ߣߊ߬ߕߐ߫ ߦߋ߫ ߝߢߐߘߊ߫ ߞߎߘߊ ߡߍ߲ ߘߌ߫߸ ߌ ߟߊ߫ ߞߍߟߊ߲ ߞߣߐߝߋ߲ ߠߎ߬ ߦߴߏ߬ ߞߊ߲߬ (ߖߌ߬ߦߕߊ߬ߟߊ߲߸ ߞߐߕߐ߮…)߸ ߏ߬ ߞߘߐ ߟߋ߬ ߦߋ߫ ߞߏ߫ ߣߌ߫ [[ߖߌ߬ߦߊ߬ߓߍ]] ߕߊ߬ ߓߊߟߌ ߟߋ߬ ߦߴߌ ߓߟߏ߫߸ ߌ ߘߴߊ߬ ߕߊ߬ ߌߞߘߐ߫ ߞߊ߬ ߓߊ߲߫ ߞߵߊ߬ ߟߊߦߟߍ߬, ߣߴߊ߬ ߘߏ߲߬ ߞߍߘߴߌ ߟߊ߫ ߞߍߟߊ߲ ߞߣߐ߫ ߘߏ߲߬߸ ߌ ߘߴߊ߬ ߛߎߥߊ߲ߘߌ߫ ߞߵߊ߬ ߟߊߦߟߍ߬. 

ߏ߬ ߓߊ߯ ߞߍ߫ ߞߊ߲ߞߋ ߘߴߏ߬ ߟߊߢߎ߲߫ ߞߊ߬ ߣߵߊ߬ ߘߌ߫ ߞߐߡߐ߲ߛ ߞߣߍ ߞߊ߲߬߸ ߌ ߘߴߌ ߢߊ ߡߊߖߌ߰ ߏ߬ ߛߋ߲߬ߞߘߐ߫ ߡߊ߬ߙߊ߲ ߝߍ߬߸  ߞߵߊ߬ '''ߘߊߓߊ߲''' ߛߐ߲߬ߞߌ߲߫, ߏ߬ ߝߣߊ߫ ߘߌ߫ ߣߊ߬ ߞߣߍ߫ ߞߎߘߊ߫ ߘߌ߫߸ ߊ߬ ߛߓߍߣߍ߲߫ ߦߋ߫ ߢߐ߲߮ ߞߎ߲߬ߘߐ߫ ߘߎ߰ߟߊ ߘߐ߫ ߞߌߣߌ߲ ߝߍ߬ ߞߏ߫ '''ߒ ߖߘߍ߬ߞߊ߬ߣߌ߲߬ ߓߊ߯ߙߊ ߟߋ߬'''߸ ߌ ߘߴߏ߬ ߕߊ߫ ߘߋ߲߬ߞߊ߬ߟߋ߲ ߘߐߞߍ߫, ߏ߬ ߝߣߊ߫ ߘߌ߫ ߘߐߝߎߟߋ߲߫߸ ߌ ߘߴߏ߬ ߝߣߊ߫ ߛߋ߲߬ߞߘߐ߬ߟߊ ߘߐߜߍ߫ ߞߊ߬ '''ߢߍߕߊ''' ߥߟߊ߫ '''ߢߍߝߍ߬''' ߛߐ߲߬ߞߌ߲߫, ߒ߬ߓߊ߬ ߏ߬ ߟߋ ߞߍߕߐ߫ ߦߋ߫ ߞߐߕߐ߮ ߕߐ߯ߟߊ ߣߴߊ߬ ߝߊߙߊ߲ߛߊߘߌ߫ ߞߣߍ ߟߎ߬ ߟߊߣߊ߬ ߟߊ߫ ߛߊ߫.  

== ߞߐߕߐ߮ ߕߐ߯ߟߊ ߣߴߊ߬ ߝߊߙߊ߲ߝߊ߯ߛߟߌ ==
ߛߓߍߟߌ߫ ߦߙߐ ߝߟߐߡߊ ߡߍ߲ ߦߋ߫ ߛߊ߲ߝߍ߬ (ߖߌ߬ߦߊ߬ߓߍ ߕߊ߬ ߕߎߡߘߊ ߦߋ߫ ߞߍ߫ ߟߴߊ߬ ߘߐ߫ ߛߋ߲߬ߧߊ߬ ߛߌߦߊߡߊ߲߫)߸ ߌ ߘߌ߫ ߖߌ߬ߦߊ߬ߓߍ ߥߟߊ߫ '''ߖߌ߬ߦߊ߬ߖߟߎ''' ߣߌ߫ ߡߍ߲ߞߊ߲ ߠߎ߬ ߕߐ߮ ߛߓߍ߫ ߦߋ߲߬. 

ߞߊ߬ ߖߌ߬ߦߊ߬ߓߍ ߝߊߙߊ߲ߛߊߘߌ (ߝߍ߬ߛߓߍߟߌ) ߟߎ߬ ߛߓߍ߫ ߝߌߟߊߣߊ߲ ߘߐ߫߸ ߌ ߘߌ߫ ߛߴߊ߬ ߕߊ߬ ߕߎߡߊ ߣߴߊ߬ ߕߊ߬ ߦߙߐ ߟߎ߬ ߛߓߍ߫ ߟߴߊ߬ ߘߐ߫. ߣߴߊ߬ ߘߌߦߊ߫ ߘߴߌ ߦߋ߫߸ ߌ ߘߌ߫ ߛߴߊ߬ ߛߓߍ߫ ߟߊ߫ ߞߊ߲߫ ߜߘߍ ߟߎ߬ ߘߐ߫߸ ߞߊ߬ ߛߐ߰ [[ߞߊ߲]] ߕߐ߮ ߛߎߥߊ߲ߘߌ ߡߊ߬. ߒ߬ߓߊ߬ ߛߓߍߟߌ߫ ߦߙߐ߫ ߛߓߊߣߊ߲ ߝߣߊ߫ ߦߋ߫ ߞߍ߫ ߟߊ߫ ߕߋ߲߬ ߠߋ߬߸ ߣߴߊ߬ ߘߌߦߊ߫ ߘߴߌ ߢߍ߫ ߝߣߊ߫߸ ߌ ߘߌ߫ ߛߴߌ ߜߊ߲߫ ߠߴߏ߬ ߞߎ߲߬ߠߊ߬. 

ߛߓߍߟߌ߫ ߦߙߐ߫ ߣߊ߯ߣߌ߲ߣߊ߲ ߦߋ߫ ߕߎ߬ߡߊ߬ߘߊ ߝߙߊ߬ߟߌ ߟߋ߬ ߘߌ߫. ߒ߬ߓߊ߬ ߕߎ߬ߡߊ߬ߘߊ ߟߋ߬ ߘߐߙߐ߲߫ ߦߋ߫ ߝߙߊ߬ ߟߊ߫ ߦߋ߲߬ ߠߊ߫߸ ߊ߬ ߞߍ߫ ߘߊ߫ ߖߌ߬ߦߊ߬ߓߍ ߕߊ߬ ߟߏ߲ ߘߌ߫ ߥߟߴߊ߬ ߟߊߦߟߍ߬ ߟߏ߲ ߕߊ ߘߌ߫. 

== ߦߌߟߡߊ ߝߙߊ߬ߟߌ ==
ߣߴߏ߬ ߓߊ߲߫ ߘߊ߫߸ ߦߌߟߡߊ ߥߟߊ߫ ߞߊߕߋߜ߭ߏߙߌ (category/categories) ߝߙߊ߬ߟߌ ߘߴߊ߬ ߡߊߘߏ߲߬. ߒ߬ߞߊ߬ ߏ߬ ߟߎ߬ ߦߋ߫ ߟߊ߬ߕߍ߲ ߠߋ߬ ߘߐ߫ ߡߎߣߎ߲߬߸ ߏ߬ ߘߐ߫ ߣߴߊ߬ ߞߍ߫ ߘߊ߫ ߖߌ߬ߦߊ߬ߓߍ ߞߙߎߞߊ (ߘߐ߬ߝߐ «history»߸ ߛߋߒߞߏߟߊߘߐߦߊ «technology»߸ ߓߘߍ߬ߓߘߍ߬ߟߌ «politic») ߒߠߋ ߞߊ߬ ߖߌ߬ߦߊ߬ߓߍ ߡߍ߲ ߠߎ߬ ߟߊߦߟߍ߬ ߢߊߦߌߘߊߟߌ ߣߌ߲߬ ߞߊ߲߬߸ ߒ ߞߵߏ߬ ߛߓߍ߫ ߟߋ߬ ߒ ߞߏ߫ «screenshot». 

ߌ ߘߴߊ߬ ߛߓߍߣߍ߲ ߦߋ߫ ߘߎ߰ߟߊ ߘߐ߫ ߞߏ߫ ߘߌ߲߬ߞߌߙߊ ߝߊ߬ߙߊ߫߸ ߣߴߊ߬ ߘߌߦߊ߫ ߘߴߌ ߦߋ߫ ߌ ߘߌ߫ ߛߋ߫ ߖߌ߬ߦߊ߬ߓߍ ߘߌ߲߬ߞߌߙߊ ߝߙߊ߬ (ߞߊ߲ߞߊ߲߫߸ ߓߡߊ߬ߞߐ߫߸ ߛߙߍ߬ߞߎ߲߬ߘߊ߫) ߟߊ߫߸ ߒ߬ߞߵߊ߬ ߡߛߍ߬ߡߛߍߞߍ ߓߏ߲߬ߓߊ߫߸ ߣߴߊ߬ ߘߌߦߊ߫ ߘߴߌ ߦߋ߫ ߌ ߘߌ߫ ߛߴߏ߬ ߟߊߜߊ߲߫ ߠߊ߫. 

ߣߴߏ߬ ߓߍ߯ ߘߝߊ߫ ߘߊ߫߸ ߘߏ߫ ߜߘߍ߫ ߕߴߌ ߡߵߊ߬ ߟߊߥߊ߲߬ߞߊ ߞߐ߫ ߡߎ߬ߕߎ߲߫߸ ߌ ߘߴߌ ߢߊ ߡߊߖߌ߰ ߊ߬ ߛߋ߲߬ߞߘߐ߫  ߣߎߡߊ߲ ߝߍ߬߸ ߞߊ߬ '''ߞߐߕߐ߮ ߟߎ߬ ߟߊߥߊ߲߬ߞߊ''' ߕߐߘߐ߲߫߸ ߏ߬ ߓߊ߯ ߞߴߊ߬ ߘߌ߫ ߟߊߥߊ߲߬ߞߊ߫ ߖߌ߬ߦߊ߬ߓߍ߫ ߝߙߊ߬ߕߊ ߘߌ߫ ߞߎߡߘߊ ߟߎ߬ ߟߊ߫.
