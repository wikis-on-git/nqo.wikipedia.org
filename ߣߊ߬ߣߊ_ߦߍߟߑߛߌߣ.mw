{{Databox}}
'''ߊߣߊߛߑߕߊߛߌߦߊ߫ ߣߊ߬ߣߊ ߦߍߟߑߛߌߣ''' (ߌ߬ߙߌ߬ߛߌ߬ߞߊ߲ ߘߐ߫: Анастасия "Наина" Иосифовна Ельцина) ߡߏߦߌ߫ ߘߊ߫ ߗ߭ߙߌߣߊ߫ ߟߋ߬ ߘߌ߫߸ (ߊ߬ ߡߏߦߌ߫ ߘߊ߫ ߁߉߃߂ ߕߙߊߓߊ ߁߄ ߠߋ߬ «Гирина») ߊ߬ߟߋ ߟߋ߬ ߦߋ߫ ߌ߬ߙߌ߬ߛߌ߫ ߞߊ߲ߕߌ߯ ߝߟߐ߫ [[ߓߐߙߌߛ ߦߍߟߑߛߌߣ]] ߠߊ߫ ߡߛߏ߬ ߜߐ߮ ߘߌ߫<ref>ߞߎߡߘߊ ߣߌ߲߬ ߘߟߊߡߌ߬ߘߊ߬ߣߍ߲߫ ߦߋ߫ ߊ߲߬ߜ߭ߌߟߋ ߥߞߌߔߋߘߌߦߊ ߟߋ߬ ߡߊ߬</ref>.

== ߞߊ߲߬ߛߓߍߟߌ ==
ߣߊ߬ߣߊ ߦߍߟߑߛߌߣ ߥߟߏ߫ ߘߊ߫ [[ߏߙߍ߲ߓߎߙߜ߭ ߛߏߓߟߏ߲]] ߠߋ߬ ߟߊ߫ ߁߉߃߂ ߟߊ߫. ߊ߬ ߖߐ߲ߓߐ߲ߦߊ ߞߐ ߘߐ߫ ߟߐ߬ߟߌ ߟߐ߲ߘߊ ߟߊ߫߸ [[ߎߙߊߟ ߛߋߒߞߏߟߦߊߥߙߍ ߘߋ߬ߙߌ߬ߘߊ]] ߟߊ߫ ߛߑߝ߭ߍߙߘߑߟߏߝ߭ߛߞ (ߛߌߛߊ߲߬ [[ߦߋߞߊߕߋߙߌ߲ߓߎߙߜ߭]]) ߁߉߅߅ ߟߊ߫߸ ߊ߬ ߓߊ߯ߙߊ߫ ߘߊ߫ ߖߊ߬ߕߋ߬ߘߐ߬ߛߌ߰ ߓߐߣߍ߲ߢߐ߲߰ߡߊ ߟߎ߬ ߘߊߞߘߐ߫ ߛߑߝ߭ߍߙߘߑߟߏߝ߭ߛߞ ߘߋ߬ߙߌ߬ߘߊ ߟߊ߫߸ ߊ߬ ߦߌ߬ߙߌ߲߬ߘߌ߫ ߘߊ߫ ߡߛߎߞߎ߫ ߏ߬ ߟߋ ߞߐ߫ ߞߊ߬ߦߌ߯ ߁߉߈߅ ߟߊ߫. ߊ߬ߟߎ߫ ߞߊ߬ ߘߋ߲߫ ߝߌ߬ߟߊ߫ ߟߎ߫ ߟߋ߬ ߡߏߦߌ߫߸ ߦߟߋߣߊ߫ ߣߌ߫ [[ߕߊߕߌߦߣߊ߫]] ߟߎ߫߸ ߏ߬ ߟߎ߬ ߡߍ߲ ߠߎ߬ ߡߏߦߌ߫ ߘߊ߫ ߁߉߅߇ ߣߌ߫ ߁߉߆߀ ߟߎ߫ ߟߊ߫. 

ߣߊ߬ߣߊ ߦߍߟߑߛߌߣ ߦߋ ߕߎ߲߬ ߞߊߜߍ߬ߟߍ߲߬ߓߊ ߟߋ߬ ߦߋ߫ ߖߊ߬ߡߊ ߓߟߏ߫. ߊ߬ ߞߏ߬ߣߌ߲ ߥߊ߫ ߘߴߊ߬ ߗߍ߬ ߝߍ߬ ߞߐߞߊ߲߫ ߕߊ߯ߡߊ ߘߏ߫ ߟߎ߫ ߘߐ߫߸ ߦߏ߫ ߁߉߉߇ ߛߑߥߍߘߌ߬ ߣߌ߫ ߝߍ߲ߟߊ߲ߘ ߟߎ߫ ߓߐߒߡߊߟߌ ߟߎ߫߸ ߊ߬ ߣߌ߫ ߛ߭ߌߣߌ߲߫ ߓߐߒߡߊߟߌ ߁߉߉߉ ߟߊ߫. ߣߊ߬ߣߊ ߦߍߟߑߛߌߣ ߡߴߊ߬ ߛߋ߲߬ߕߘߍ߬ ߊ߬ ߝߘߎߡߊ ߟߊ߫ ߓߘߍ߬ߓߘߍ߬ߟߌ߬ ߓߊ߯ߙߊ߫ ߛߌ߫ ߘߐ߫: ߒ߬ߞߊ߬ ߁߉߉߆ ߛߎߥߊ߲ߘߟߌ߫ ߓߙߊߡߊߖߊ߲ߓߊ߲ ߝߍ߬߸ ߊ߬ ߥߊ߫ ߘߊ߫ ߓߐ߫ ߛߎߥߊ߲ߘߌߟߊ ߟߎ߬ ߡߊ߬߸ ߊ߬ ߣߌ߫ ߞߊ߬ ߘߌ߬ߢߍ߬ ߘߟߊߛߎ߲ߓߎߟߌ ߡߊ߬ ߞߟߋߞߟߋ ߟߎ߬ ߓߟߏ߫. ߊ߬ ߞߵߊ߬ ߟߊ߫ ߖߊ߬ߡߊ ߢߊߞߘߐ߫ ߓߐߟߌ߫ ߓߟߋߓߟߋ ߞߍ߫ ߂߀߀߇ ߞߏ߲ߞߏߘߌ߬ߓߌ ߟߋ߬ ߟߴߊ߬ ߝߘߎߡߊ ߟߊ߫ [[ߞߊ߬ߝߏ ߓߊߘߍ]] ߛߋ߲߬ߝߍ߬ ߡߐߛߞߎ߫.

߂߀߁߇ ߟߊ߫߸ ߣߊ߬ߣߊ߬ ߦߍߟߑߛߌߣ ߞߵߊ߬ ߖߘߍ߬ߞߎ߲ ߠߊ߫ ߢߣߊߡߦߊ ߡߙߌߘߐߛߓߍ ߞߊ߬ߝߊ ߦߌ߬ߘߊ߬ ߦߍߟߑߛߌߣ ߕߊ߲ߓߊ߲ ߘߐ߫߸ ߊ߬ ߣߴߏ߬ ߞߐ߫ ߡߐߛߑߞߎ߫.

== ߦߟߌߡߊߛߙߋ ߟߎ߬ ==

[[ߦߌߟߡߊ:ߓߐ߬ߙߌߛ ߦߍߟߑߛߌߣ]]
[[ߦߌߟߡߊ:ߌ߬ߙߌ߬ߛߌ߫ ߓߐ߬ߟߐ߲߬ߞߊ߫ ߝߟߐ]]
[[ߦߌߟߡߊ:ߡߐ߱ ߓߊߟߏߣߍ߲]]
[[ߦߌߟߡߊ:ߞߊ߬ ߡߏߦߌ߫ ߁߉߃߂ ߟߊ߫]]
