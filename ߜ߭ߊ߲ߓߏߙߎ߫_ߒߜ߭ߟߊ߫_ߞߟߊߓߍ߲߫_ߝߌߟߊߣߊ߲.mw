{{ߘߕߊߓߐߞߛ}}

'''ߜ߭ߊ߲ߓߏߙߎ߫ ߒߜ߭ߟߊ߫ ߞߟߊߓߍ߲߫ ߝߌߟߊߣߊ߲''' ߞߍ߫ ߘߊ߫ ߓߌ߲ߠߊߥߎߟߋ߲ ߃߁ ߣߌ߫ ߞߏ߲ߞߏߜߍ ߃ ߟߋ߬ ߕߍ߫ ߂߀߁߅ ߟߊ߫ [[ߓߞߏ߫ ߤߙߊߡ ߠߎ߫ ߡߎߙߎ߲ߕߌ߫ ߕߎߡߊ]] ߟߊ߫. 

== ߟߋ߬ߟߋߟߋ߬ߟߋ ==
ߗߊߘߌ߬ ߣߊ߲߬ߕߊ߲߬ ߟߎ߬ ߘߏ߲߬ ߘߊ߫ [[ߞߊߡߋߙߎ߲ߣ]] ߓߌ߲ߠߊߥߎߟߋ߲ ߁߇\߂߀߁߅ ߟߊ߫߸ ߊ߬ߟߎ߬ ߟߊߓߊ߯ߙߊ߫ ߘߊ߫ [[ߝߕߏߞߐߟ]] ߓߐߕߏ߲ߠߊ ߛߏ ߟߊ߫ ߞߊ߬ ߞߊߡߋߙߎ߲ߣ ߛߏ߬ߙߌ߬ߡߊ߬ߘߋ߲ ߠߎ߬ ߘߍ߬ߡߍ߲߬. ߞߊߙߏ ߕߋ߬ߟߋ߫ ߂߉ ߡߊ߬߸ [[ߖߤߊ߬ߘߌ߬ ߞߟߍ߬ߟߊ]] ߟߎ߬ ߞߊ߬ ߞߍߒߞߊ߲ߠߌ߲ ߘߏ߫ ߟߊߥߟߌ߬ ߓߘߐ߫߸ ߛߏ ߡߊߜߍ߲ ߘߐ߫ ߒ߬ߞߵߊ߬ߟߎ߫ ߕߎ߲߬ߕߎ߲߬ ߘߊ߫. 

== ߊ߬ ߞߍߟߌ ==
ߓߌ߲ߠߊߥߎߟߋ߲ ߕߟߋ߬ ߃߁߸ ߗߊߘߌߞߊ ߟߎ߬ ߞߊ߬ ߗߍߒߞߊ߲ߠߌ߲ ߕߎ߲߰ߣߍ߲߬ߢߐ߲߰ߠߊ ߘߏ߫ ߟߎ߫ ߟߊߥߟߌ߬: ߕߋ߬ߟߋ߫ ߛߊ߬ߓߊ߫ ߞߎ߲߬ߕߊ߮ ߞߘߐ߫߸ ߞߟߍ߬ߞߍ߬ ߛߊ߲ߡߊߞߎߟߎ߲߫ [[ߛߎߞߐߌ߫ ߛߎ-߂߅]] (Soukhoï Su-25) ߝߌ߬ߟߊ߬ [[ߣߊ߯ߣߊ߯]] ߡ.ߌ-߂߄ (Mi-24) ߝߌ߬ߟߊ߬ ߟߎ߫ ߞߊ߬ ߣߌߗ߭ߋߙߌߦߊ߫ ߛߏ ߜ߭ߊ߲ߓߏߙߎ߫ ߒߜ߭ߟߊ߫ ߓߍߘߍ߲ߛߍ߫߸ ߦߋ߲߬ ߡߍ߲ ߦߋ߫ ߓߐߕߏ߲ ߝߊ߲߬ ߞߋߟߋ߲ ߝߍ߬ [[ߣߌߗ߭ߋߙߌߦߊ߫]]߸ ߝߏ߫ ߛߍ߲߫ ߞߋߟߋ߲ ߡߍ߲ ߦߴߊ߬ ߣߌ߫ ߝߕߏߞߐߟ ߕߍߝߘߊ߫ ߟߊ߫߸ ߛߍ߲ ߏ߬ ߖߊ߲߰ߧߊ ߦߋ߫ ߜߟߊ߬ߜߟߊ߫ ߅߀߀ ߟߋ߬ ߘߌ߫. [[ߞߊߡߋߙߎ߲ߣ ߜߟߍ߬ߜߊ߬ߛߌ߬ߟߊ]] ߟߎ߬ ߞߵߊ߬ߟߎ߫ ߛߋ߲߭ ߕߘߍ߬ ߊ߬ ߘߐ߫. ߞߏ߲ߞߏߜߍ ߕߟߋ߬ ߁߭߸ ߞߟߍ߬ߘߋ߲ ߠߎ߬ ߞߵߊ߬ߟߎ߬ ߟߊ߫ ߡߊ߬ߝߏ߬ߟߌ߬ ߝߟߐ ߞߍ߫ ߜ߭ߊ߲ߓߏߙߎ߫. ߗߊߘߌ߬ ߞߊ߬ «ߣߐ߬ߝߍ߬ߜߍ߲߬ߠߌ߲ ߤߊߞߍ» ߡߊߕߙߊ߫߸ ߣߌߗ߭ߋߙߌߦߊ߫ ߞߎ߲߬ߠߊ߬ߛߌ߮ ߟߎ߬ ߝߣߊ߫ ߞߵߊ߬ ߟߊߥߊ߲߬ߞߊ߫ ߞߴߊ߬ߟߎ߬ ߓߘߊ߫ ߘߌ߬ߢߍ߬ ߞߟߍ߬ߘߋ߲߬ ߟߏ߲ߟߊ߲ ߠߎ߬ ߟߊߛߣߍ ߡߊ߬߸ ߤߊߟߌ߬ ߣߵߊ߬ ߕߘߍ߬ ߘߊ߫ ߞߴߊ߬ߟߎ߫ ߕߎ߲߬ ߞߊߡߊ߲߫ ߞߊ߬ ߕߎ߲߬ߞߎ߬ߙߎ߲߫ ߞߐߞߊ߲߫ ߖߡߊߣߊ ߘߏ߫ ߟߊ߫ ߕߍߝߘߊߟߌ ߟߴߊ߬ߟߎ߬ ߟߊ߫ ߖߊ߬ߡߣߊ ߞߣߐߟߊ ߘߐ߫ ߞߊ߲ߕߌ߯ ߛߎߥߊ߲ߘߟߌ ߡߊߜߍ߲ ߘߐ߫. 

ߞߏ߲ߞߏߜߍ ߕߋ߬ߟߋ߫ ߃ ߛߎ߲߰ߕߟߋ ߟߊ߫߸ ߗߊߘߌߞߊ ߟߎ߬ ߟߊ߫ ߛߏ߬ߙߌ߬ߡߊ߬ߘߋ߲߬ ߂߀߀߀ ߟߎ߫ ߞߊ߬ ߛߍ߲ ߞߐߛߊ߬ߥߏ߬ ߞߊ߬ ߘߏ߲߬ ߣߌߗ߭ߍߙߌߦߊ߫. ߞߊߡߋߙߎߣߌ߲ߞߊ ߟߎ߬ ߕߏ߫ ߘߴߊ߬ߟߎ߬ ߓߘߊ߫ ߝߊ߲ߝߍ߬ ߝߕߏߞߐߟ. ߕߎ߬ߡߊ߬ߙߋ߲߬ ߞߋߟߋ߲߫ ߞߍ߬ߟߍ ߞߐ߫߸ ߜ߭ߊ߲ߓߏߙߎ߫ ߒߜ߭ߟߊ߫ ߕߊ߬ߡߌ߲߬ ߘߊ߫ ߗߊߘߌߞߊ ߟߎ߬ ߟߊ߫ ߡߊ߬ߙߊ ߞߐ߬ߣߐߡߊ߬. ߞߵߊ߬ ߕߘߍ߬ ߛߏ ߕߎ߲߬ ߓߘߊ߫ ߡߊߓߌ߬ߟߊ߬ ߊ߬ ߛߌ߰ߓߊ߮ ߟߎ߬ ߓߟߏ߫ ߞߊ߬ߦߌ߯ ߞߊߙߏ߫ ߘߊ߲ߘߐ߫߸ ߏ߬ ߟߊߞߏߟߏ߲ߧߊ߫ ߘߊ߫ ߦߏ߫ ߝߎߥߊ߫. 

== ߓߐ߬ߣߐ ߟߎ߬ ==
ߞߏ߲ߞߏߜߍ ߕߟߋ߬ ߄߸ [[ߗߊߘߌ߬ ߣߊ߲߬ߕߌ߮]] ߟߎ߬ ߞߵߊ߬ ߦߌ߬ߘߊ߬ ߞߴߊ߬ߟߎ߬ ߟߊ߫ ߓߐ߬ߣߐ ߦߋ߫ ߡߐ߰ ߉ ߟߊ߫ ߛߊ߬ߦߊ ߟߋ߬ ߘߌ߫ ߊ߬ ߣߌ߫ ߞߊ߬ ߂߁ ߖߐߞߌ߫. ߖߤߊ߬ߘߌ߬ߟߊ ߟߎ߬ ߕߊ߫ ߝߊ߲߭ ߘߐ߫߸ ߗߊߘߌ߬ ߞߟߍ߬ߕߌ߮ ߊߤߊߡߍߘ ߘߊ߯ߙߌ ߓߊߖ߭ߣߌ߫ ߞߵߊ߬ ߦߌ߬ߘߊ߬ ߞߏ߲ߞߏߜߍ ߕߟߋ߬ ߁߭ ߥߎ߬ߙߊ߬ߘߊ ߝߍ߬߸ ߞߏ߫ ߓߍߘߍ߲ߛߍߟߌ ߞߍ߫ ߘߊ߫ ߡߐ߱ ߁߇߅ ߞߵߊ߬ ߛߌ߰ ߂߀߀ ߟߊ߫ ߟߎ߫ ߟߋ߬ ߛߕߊ ߘߴߊ߬ߟߎ ߟߊ߫ ߛߌߟߊ ߝߍ߬. [[ߗߊߘߌ߬]] ߣߊ߲߬ߕߌ߮ ߟߎ߬ ߓߊ߲߫ ߘߊ߫ ߞߵߊ߬ ߟߊߛߙߋߦߊ߫ ߞߏ߫ ߞߟߍ߬ߞߍ߬ߟߊ ߂߀߀ ߣߌ߫ ߞߐ߫ ߟߎ߫ ߝߊ߰ ߘߊ߫ ߞߏ߲ߞߏߜߍ ߕߋ߬ߟߋ߫ ߃ ߕߟߋ߬ ߞߋߟߋ߲߫ ߔߋ ߡߊ߬߸ ߞߊ߬ ߓߏ߬ߙߌ߬ߝߋ߲߬ ߁߂ ߟߎ߫ ߘߐߕߌߢߍ߫ ߡߍ߲ ߠߎ߬ ߟߊߢߎ߲ߣߍ߲߫ ߕߘߍ߬ ߦߋ߫ ߡߙߊ߬ߡߊ߬ߝߋ߲߬ ߜߌߟߌ߲ ߠߎ߬ ߟߊ߫߸ ߊ߬ ߣߌ߫ ߞߊ߬ ߔߏߔߏ߫ ߗߡߍ߬ ߣߌ߫ ߞߐ߫ ߟߎ߫ ߥߦߊ߬. 

== ߖߌ߬ߦߊ߬ߖߟߎ ==
[ߖߌ߬ߦߊ߬ߖߟߎ] ߣߌߗ߭ߋߙߌߦߊ߫: ߗߊߘߌ߬ ߣߊ߲߬ߕߌ߮ ߟߎ߬ ߞߵߊ߬ߟߎ߫ ߞߍ߫ ߓߞߏ߫ ߤߙߊߡ ߠߎ߬ ߟߊ߫ ߘߌ߲߬ߞߌߙߊ ߟߎ߬ ߞߊ߲߬߸ [[ߝߊ߬ߙߊ߲߬ߛߌ߫]] ߝߐ߰ߓߍ߬ߘߊ, ߞߏ߲ߞߏߜߍ ߅\߂߀߁߅. 

[ߖߌ߬ߦߊ߬ߖߟߎ] ߗߊߘߌ߬ ߣߊ߲߬ߕߌ߮ ߟߎ߬ ߟߊ߫ ߖߌ߬ߦߊ߬ߓߍ߫ ߛߐ߬ߘߐ߲߬ߜߏ߸ ߞߵߊ߬ߟߎ߬ ߕߏ߫ ߓߞߏ߫ ߤߙߊߡ ߠߎ߫ ߞߍ߬ߟߍ ߞߊ߲߬߸ ߝߊ߬ߙߊ߲߬ߛߌ߫ ߝߐ߰ߓߍ߬ߘߊ߸ ߞߏ߲ߞߏߜߍ ߕߟߋ߬ ߆,߂߀߁߅. 

ߦߟߌߡߊߛߙߋ ߟߎ߬ 
[[ߦߌߟߡߊ:ߊߝߙߌߞߌ߬ ߞߟߊߓߍ߲ ߘߏ߫]]
[[ߦߌߟߡߊ:ߣߌߗ߭ߋߙߌߦߊ߫ ߛߌ߬ߟߡߊ߬ ߡߎߙߎ߲ߕߌߓߊ߮ ߟߎ߬]]
[[ߦߌߟߡߊ:ߞߊߡߋߙߎ߲ߣ ߞߟߊߓߍ߲]]
[[ߦߌߟߡߊ:ߗߊߘߌ߬ ߛߏ߬ߙߌ߬ߡߊ߬ߘߋ߲ ߠߎ߬ ߟߊ߫ ߡߊ߬ߜߐ߬ߙߐ߲߬ߞߕߐ߬ߟߌ]]
