{{ߘߕߊߓߐߞߛ}}

'''ߜ߭ߊ߲ߓߏߙߎ߫ ߒߜ߭ߟߊ߫ ߡߐ߰ ߟߊ߲ߝߊ߲''' ߞߍ߫ ߘߊ߫ ߓߏ߬ߞߏ ߤߊ߬ߙߊߡߎ߲߬ ߠߎ߫ ߡߎߙߎ߲ߕߌ߫ ߕߎߡߊ ߟߋ߬ ߟߊ߫. ߘߓߊ߬ߕߊ ߅\߂߀߂߄ ߠߊ߫߸ ߛߌ߬ߟߡߊ߬ ߡߎߙߎ߲ߕߌߣߍ߲ ߓߏ߬ߞߏ ߤߊ߬ߙߊߡߎ߲߬ ߠߎ߫ ߓߋ߬ ߘߊ߫ ߛߴߏ߬ ߞߊ߲߬ ߞߵߊ߬ ߛߌ߰ߓߊ߮ ߘߏ߫ ߟߎ߫ ߝߊ߰. 

== ߊ߬ ߞߍߟߌ ==
ߘߓߊ߬ߕߊ ߅\߂߀߂߄ ߠߊ߫߸ [[ߖߘߍ߬ߞߟߏ߬ߦߊ|ߛߌ߬ߟߡߊ߬]] ߡߎߙߎ߲ߕߌߓߊ߯ ߓߏ߬ߞߏ ߤߊ߬ߙߊߡߎ߲߬ ߠߎ߫ ߘߏ߲߬ ߘߊ߫ [[ߜ߭ߊ߲ߓߏߙߎ߫ ߒߜ߭ߟߊ߫]]߸ ߦߋ߲߬ ߦߋ߫ ߛߏߣߍ߲ ߘߏ߫ ߟߋ߬ ߘߌ߫ ߡߍ߲ ߛߌ߰ߓߊ߮ ߦߋ߫ ߡߐ߰ ߃߀߀߀ ߘߌ߫߸ ߊ߬ ߦߋ߫ [[ߞߊߡߋߙߎ߲ߣ]] ߓߐߕߏ߲ ߡߊߜߍ߲ ߠߋ߬ ߘߐ߫. ߛߌ߬ߟߡߊ߬ߘߋ߲ ߏ߬ ߟߎ߫ ߓߌ߫ ߦߙߌߞߊ ߞߵߊ߬ߟߎ߫ ߞߎ߲߬ߓߐ߫ ߦߋ߲߬ ߡߊ߬ ߞߐ߲߬ߛߏ߫ ߥߊ߬ߜߏ߬ߡߊ ߝߌ߬ߟߊ߬ ߟߎ߫ ߟߊ߫ ߘߍ߬ߡߍ߲߬ߠߌ߲ ߛߘߊ߫ ߘߐ߫߸ ߞߊ߬ ߓߏ߲ ߠߎ߬ ߖߋ߬ߣߌ߲߬ ߊ߬ ߣߌ߫ ߞߊ߬ ߡߐ߱ ߟߎ߬ ߡߢߊߙߊ߲ߞߌ߫.

ߓߙߊ߬ߒ߬ߘߐ߬ ߞߟߍ߬ߟߊ ߟߎ߬ ߞߊ߬ ߡߎ ߝߏߙߏ߲ߕߏ߫ ߖߊ߬ߡߊ ߟߊ߫ [[ߟߐ߯ߝߍ߫]] ߘߐ߫ ߡߍ߲ ߕߘߍ߬ ߦߋ߫ ߘߊߦߟߍ߬ ߟߊ߫ ߛߎ ߘߐ߫ ߛߐ߲߬ ߞߟߊߦߊ ߥߊ߬ߙߊ ߞߏߛߐ߲߬. ߊ߬ߟߎ߫ ߞߊ߬ ߡߐ߱ ߓߍ߯ ߝߊ߰ ߡߍ߲ ߠߎ߬ ߕߘߍ߬ ߦߋ߫ ߢߌߣߌ߲߫ ߠߴߊߟߎ߫ ߓߏ߬ߙߌ߬ ߞߏ ߡߊ߬. ߡߐ߰ ߝߊ߮ ߏ߬ ߘߊߓߊ߲߫ ߘߊ߫ ߕߎ߬ߡߊ߬ߙߋ߲߫ ߁߂ ߞߎ߲߬ߕߊ߮ ߞߘߐ߫. 

ߏ߬ ߞߍ ߛߏ ߞߣߐ߫ ߡߐ߮ ߝߊ߲߬ߓߊ ߓߍ߯ ߞߵߊ߬ߟߎ߫ ߓߏ߬ߙߌ߫ ߞߊ߬ ߥߊ߫ ߞߟߍ߬ߞߘߐ߬ߓߏߟߌ ߟߊ߫ ߛߌ߰ߢߐ߲߰ ߖߡߊߣߊ ߘߐ߫ ߞߊߡߋߙߎ߲ߣ߸ ߊ߬ ߜߋ߲ߜߋ߲߫ [[ߝߕߏߞߐߟ]] ߛߏ ߟߊ߫.

ߜ߭ߊ߲ߓߏߙߎ߫ ߛߌ߰ߓߊ߮ ߘߏ߫߸ ߣߴߊ߬ ߕߐ߯ ߞߏ߫ ߡߎߛߊ߫ ߊߓߊ߬߸ ߏ߬ ߞߵߊ߬ ߦߌ߬ߘߊ߬ [[ߝߊ߬ߙߊ߲߬ߛߌ߫]] ߝߐ߰ߓߍ߬ߦߊ߬ߟߊ ߟߎ߬ ߟߊ߫ ߞߏ߫: «ߊ߬ߟߎ߫ ߞߊ߬ ߛߎߝߍ ߖߋ߬ߣߌ߲߬߸ ߊ߬ ߣߌ߫ ߕߊ߬ߡߌ߲߬ߘߊ (douanes) ߛߓߍߘߊ߸ ߊ߬ ߣߌ߫ [[ߕߐ߲ߓߟߏߡߘߊ]]߸ ߊ߬ ߣߌ߫ ߝߊߦߌߘߊ߫ ߘߐ߫ ߛߏ ߡߣߐ߬ߓߏ߲ ߠߎ߬ ߓߍ߯߸ ߊ߬ ߣߌ߫ ߞߊ߬ ߡߐ߱ ߟߎ߬ ߝߊ߰ ߞߏ߬ߣߌ߲߬ ߒ ߡߴߏ߬ ߟߎ߫ ߦߙߌߞߊ߫ ߟߐ߲߫. [...] ߊ߬ ߣߌ߫ ߞߊ߬ ߛߏ ߡߎ߰ߡߍ ߡߊ߬ߙߊ ߛߴߊ߬ߟߎ߬ ߓߟߏ߫.  ߞߊ߬ ߘߏ߲߬ ߓߏ߲ ߓߍ߯ ߞߋ߬ߟߋ߲߬ߞߋ߬ߟߋ߲߬ߠߊ ߞߣߐ߫ ߡߐ߱ ߡߍ߲ ߠߎ߬ ߡߊ߫ ߛߴߊ߬ߟߎ߫ ߓߏ߬ߙߌ߬ ߟߊ߫ ߖߏߣߊ߫ ߞߵߏ߬ ߟߎ߬ ߓߍ߯ ߝߊ߰ ߞߐߘߍ߫». 

ߘߓߊ߬ߕߊ ߕߟߋ߬ ߈ ߡߊ߬߸ [[ߛߌ߬ߟߡߊ߬ ߡߎߙߎ߲ߕߌߓߊ߮]] ߟߎ߬ ߞߊ߬ ߝߏߘߏ߲ ߓߌ߬ߟߊ߬ ߜ߭ߊ߲ߓߏߙߎ߫ ߒߜ߭ߟߊ߫ ߣߌ߫ [[ߡߎߛߣߋ߫]] ߟߎ߫ ߕߍߟߊ߫ ߛߍ߲ ߘߐ߫߸ ߛߌߟߊ ߡߍ߲ ߦߋ߫ ߥߊ߫ ߟߊ߫ ߝߕߏߞߐߟ. [[ߣߌߗ߭ߋߙߌߦߊ߫]] ߞߎ߲߬ߠߊ߬ߛߌ߮ ߟߎ߬ ߕߊ߫ ߝߐߟߌ߫ ߘߐ߫ ߞߏ߫ ߝߏߘߏ߲ߠߌ߲ ߏ߬ ߞߍ߫ ߘߊ߫ ߡߐ߰ ߃߀ ߖߊ߬ߕߋ߬ ߛߕߊ ߘߌ߫. ߓߍߟߌߜ߭ߊ߫ ߖߋ߬ߕߌ߰ߘߊ ߕߊ߫ ߝߐߟߌ߫ ߘߐ߫ ߞߏ߫ ߣߌߗ߭ߋߙߌߦߊ߫ ߣߌ߫ ߞߊߡߋߙߎ߲ߣ ߓߐߕߏ߲ ߞߣߐ߬ߜߍ߲߬ߘߋ߲ ߠߎ߬ ߛߌߦߊߡߊ߲߫ ߦߋ߫ ߝߊ߰ߓߊ߰ߕߐ ߟߎ߬ ߘߐ߫. 

== ߡߐ߱ ߝߊ߰ߣߍ߲ ==
ߡߐ߱ ߝߊ߰ߣߍ߲ ߟߊߞߊ߬ߝߏ߬ߣߍ߲ ߡߊ߫ ߟߐ߲߫߸ ߓߊߏ߬ ߛߏ ߡߎ߰ߡߍ ߡߌ߬ߣߊ߬ ߘߊ߫ ߟߋ߬ ߓߞߏ߫ ߤߊ߬ߙߊߡߎ߲߬ ߓߟߏ߫ ߕߟߋ߬ ߞߋߟߋ߲ ߡߎ߰ߡߍ ߞߘߞߘߐ߫.  ߏ߬ ߞߍ ߊ߬ߟߎ߬ ߓߐ߫ ߘߊ߫ ߛߏ ߞߣߐ߫ ߦߋ߲߬ ߞߊ߬ ߥߊ߫߸ ߏ߬ ߞߍ ߛߏ ߛߌ߰ߓߊ߮ ߟߎ߬ ߞߵߊ߬ߟߎ߬ ߞߐߛߊ߬ߦߌ߫ ߊ߬ߟߎ߬ ߟߊ߫ ߛߏ ߟߊ߫ ߕߟߋ߬ ߘߊ߲ߘߐ߫ ߕߊ߬ߡߌ߲ ߞߐ߫ ߞߊ߬ ߛߎ߭ ߟߎ߬ ߓߙߌ߬ ߛߊ߬ߙߌ߬ ߞߋߟߋ߲߫ ߞߣߐ߫. 

ߘߓߊ߬ߕߊ ߕߟߋ߬ ߇߸ ߛߙߋ ߟߎ߬ ߞߵߊ߬ ߦߌ߬ߘߊ߬ ߞߏ߫ ߊ߬ߟߎ߫ ߓߘߊ߫ ߡߐ߱ ߗߡߍ߬ ߦߙߌߞߊ ߝߎ߬ߙߋ ߟߎ߬ ߡߊߘߊ߲߫. ߊ߬ߟߎ߫ ߞߵߊ߬ ߟߊߛߙߋߦߊ߫ ߏ߬ ߞߐߝߍ߬ ߞߏ߫ ߡߐ߰ ߃߀߀ ߟߋ߬ ߛߊ߬ ߘߊ߫. ߞߊ߲߬ߜߍ ߊߤߊߡߍߘ ߖ߭ߣߊ߫ ߞߵߊ߬ ߦߌ߬ߘߊ߬ ߞߏ߫ ߡߐ߰ ߃߃߆ ߟߋ߬ ߝߊ߰ ߘߊ߫. ߊ߬ ߞߵߊ߬ ߦߌ߬ߘߊ߬ ߞߏ߫ [[ߓߞߏ߫ ߤߙߊߡ]] ߕߘߍ߬ ߦߋ߫ ߞߏߟߊߕߐ߲ ߠߋ߬ ߞߊ߲߬ ߛߏ ߛߌ߰ߓߊ߮ ߟߎ߬ ߟߊ߫߸ ߞߏ߫ ߓߊߏ߬ ߦߋ߲߬ ߝߏߣߌ߲ߞߋ߫ ߥߙߍߓߊߓߊ ߟߎ߬ ߓߘߊ߫ ߘߏ߲߬ ߖߘߍ߬ߡߊ߬ߞߊ߲߬ߞߊ߲߬ ߕߐ߲ ߘߐ߫. 

ߣߌߗ߭ߍߙߌߦߊ߫ ߝߊ߲߬ߞߊ ߞߌ߬ߛߍ߬ ߞߋߟߋ߲߸ ߊ߬ ߕߎ߲߬ ߕߍ߫ ߛߏ ߞߣߐ߫ ߦߋ߲߬ ߓߋ߲߬ߞߊ߲߬ߠߌ߲ ߕߎ߬ߡߊ ߟߊ߫. ߞߏ߬ߣߌ߲߬ ߞߣߐ߬ߜߍ߲߬ߘߋ߲ ߡߍ߲ ߠߎ߬ ߕߘߍ߬ ߦߋ߫ ߦߋ߲߬ ߠߊߡߌߣߌ߲ ߘߐ߫߸ ߏ߬ ߟߎ߬ ߥߊߣߍ߲߫ ߕߘߍ߬ [[ߗߌߓߏߞ ߞߊ߬ߙߊ߲߬ߠߊ߬ߘߋ߲]] ߠߎ߬ ߢߌߣߌ߲߫ ߦߌߟߊ߸ ߏ߬ ߟߎ߬ ߡߍ߲ ߠߎ߬ ߡߌ߬ߘߊ߬ߣߍ߲߫ ߕߘߍ߬ ߦߋ߫ ߓߏ߬ߞߎ ߤߊ߬ߙߊߡ ߠߎ߫ ߓߟߏ߫. 

ߘߓߊ߬ߕߊ ߕߋ߬ߟߋ߫ ߉߸ ߣߌߗ߭ߍߙߌߦߊ߫ ߝߐ߰ߓߍ߫ ߘ߭ߍ߬ ߘߋߊߟߌ߫ ߕߑߙߐߛߕ (ߟߏ߲ ߟߊߒߠߦߊ) ߟߎ߫ ߞߵߊ߬ ߛߓߍ߫ ߞߏ߫ «ߝߎ߬ߙߋ߫ ߃߁߅ ߟߎ߫ ߓߙߌ߬ ߘߊ߫ ߞߎߣߎ߲߬߸ ߊ߬ ߣߌ߫ ߝߣߊ߫ ߛߎ߭ ߕߐ߭ ߟߎ߬ ߡߊߘߏ߬ߣߌ߲ ߦߴߌ ߘߐ߫ ߓߌ߬ ߞߊ߬ ߓߴߊ߬ߟߎ߬ ߘߌ߫ [[ߛߎ߯ߝߍ]] ߘߐ߫. [...] ߟߎ߫ (ߓߏ߲߫) ߂߀߀ ߣߌ߫ ߞߐ߫ ߖߋ߬ߣߌ߲߬ ߘߴߊ߬ ߣߌ߫ ߞߊ߬ ߛߏ ߟߐ߯ߝߍ ߘߐߕߌߢߍ߫». 

ߛߙߋ ߘߏ߫ ߟߊ߫ ߢߊߝߐߟߌ ߘߐ߫ ߘߋ߬ߊߟߋ߫ ߕߑߙߐߛߕ ߢߍ߫߸ ߞߏ߫ «ߗߍ߭ ߣߌ߫ ߡߏ߬ߛߏ ߟߎ߬» ߛߌߦߊߡߊ߲߫ ߝߊ߰ ߘߊ߫߸ ߒ߬ߞߊ߬ «ߛߋ߫ ߞߍ߫ ߘߊ߫ ߘߋߣߍ߲ ߠߎ߬ ߝߣߊ߫ ߡߊ߬». 

== ߡߊ߬ߝߐ߬ߦߌ߲߬ߠߌ߲ ߠߎ߬ ==
ߘߓߊ߬ߕߊ ߕߋ߬ߟߋ ߉ ߡߊ߬߸ [[ߡߊ߲߬ߕߏ߲߫ ߘߍ߬ߣߍ߲]] ߟߊ߬ߞߊ߲߬ߘߊ߬ߟߌ ߟߊ߬ߟߌ߰ߟߌ߬ߟߊ߫ ߟߎ߬ ߞߊ߬ ߡߊ߬ߢߊ߬ߙߊ߲߬ߞߌ߬ߟߌ ߟߊߜߏߦߊߒߧߍ ߡߍ߲ ߞߍ߫ ߘߊ߫ ߓߞߏ߫ ߤߙߊߡ ߓߟߏ߫ ߜ߭ߊ߲ߓߏߙߎ߫ ߒߜ߭ߟߊ߫߸ ߊ߬ ߣߌ߫ ߞߵߊ߬ ߟߊߥߊ߲߬ߞߊ߫ ߞߏ߫ «ߊ߬ ߞߏ ߖߍ߬ߘߍߝߊ߲߭ ߘߌ߫ ߛߋ߫ ߛߋ߫ ߟߊ߫ ߞߎ߲߬ߞߏ߬ߕߍ ߘߐ߫ ߡߐ߰ߦߊ ߡߊ߬». 

== ߖߌ߬ߦߊ߬ߖߟߎ ==
ߜ߭ߊ߲ߓߏߙߎ߫ ߒߜ߭ߟߊ߫ ߖߌ߬ߦߊ߬ߖߟߎ߸ ߛߴߏ߬ ߡߍ߲ ߟߊ߲ߝߊ߲߫ ߘߊ߫ ߓߞߏ߫ ߤߙߊߡ ߠߎ߫ ߓߟߏ߫߸ ߝߊ߬ߙߊ߲ߛߕߝ߭ (francetv)߸ ߘߓߊ߬ߕߊ ߁߄\ ߂߀߁߄ ߠߊ߫. 

== ߦߟߌߡߊߛߙߋ ߟߎ߬ ==
[[ߦߌߟߡߊ:ߓߞߏ߫ ߤߙߊߡ ߠߊ߫ ߕߌߢߍߟߌ ߟߎ߬]]
[[ߦߌߟߡߊ:ߣߌߗ߭ߋߙߌߦߊ߫ ߛߌ߬ߟߡߊ߬ ߡߎߙߎ߲ߕߌߓߊ߮ ߟߎ߬]]
[[ߦߌߟߡߊ:ߡߐ߰ ߘߐ߬ߕߌߢߍ]]
