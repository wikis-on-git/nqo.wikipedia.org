'''ߥߘߎ߬ߡߊ߬ߞߊ߫ ߞߊ߬ߞߙߐ߫ ߡߞߊߛߊ߫''' ߦߋ߫ ߒߞߏ ߛߍ߬ߘߏ߲߬ߠߊ ߟߋ߬ ߘߌ߫ ߡߍ߲ ߡߏߦߌ߫ ߘߊ߫ ߁߉߅߂ ߟߊ߫ [[ߖߊ߲߬ߞߊ߰ߣߊ߫]] ߡߙߊ߬ߘߊ߬ߙߋ߲ ߞߣߐ߫ [[ߞߊ߬ߙߌ߬ߝߊ߬ߡߏ߬ߙߌ߬ߦߺߊ߫|ߞߊ߬ߙߌ߬ߝߊ߬ߡߘߎ߬ߦߊ]] ߡߙߊ߬ߘߊ߬ߘߎ߯ߟߊ߫ ߘߐ߫ [[ߞߊ߲ߞߊ߲߫ ߡߙߊ߬ߓߊ߰ߘߊ]] ߟߊ߫ [[ߖߌ߬ߣߍ߬ ߞߊ߲ߓߍ߲]]. ߊ߬ ߝߊ߬ ߕߐ߯ ߞߏ߫ ߟߊ߬ߡߌߣ ߞߊ߬ߞߙߐ߫. ߊ߬ ߣߊ߫ ߕߐ߯ ߞߏ߫ ߕߌߙߊ߲߬ߞߋ߫ ߡߌ߬ߛߊ߬ߙߋ߲߫. ߊ߬ ߞߊ߬ ߛߊ߲߬ ߇ ߞߍ߫ ߡߏߙߌ߫ ߞߊߙߊ߲ߕߊ ߟߊ߫ ߞߊ߬ߙߊ߲߬ߡߐ߯ ߝߘߋ߫ ߡߊ߯ߡߊ ߝߍ߬. ߊ߬ ߞߵߊ߬ ߟߊ߫ [[ߒߞߏ]] ߞߊߙߊ߲ ߘߊߡߌ߬ߣߊ߫ ߟߊ߰ߦߌ߫ ߛߏ߬ߙߌ߬ ߥߎߟߋ߲ ߞߊ߬ߞߙߐ߫ ߟߋ߬ ߝߍ߬ ߸ ߞߊ߬ ߥߟߊ߬ߘߊ ߕߊ߬ ߓߊ߭ߞߊ߬ߙߊ߲߬ߡߐ߮ ߞߊ߲ߕߍ߫ ߣߌ߫ ߖߊ߰ߞߊ߬ ߡߊ߯ߘߌ߫ ߞߊ߲ߕߍ߫ ߟߎ߫ ߝߍ߬ ߸ ߞߊ߬ ߘߏߝߊ߯ߘߋ߲ߦߊ ߞߎ߲߬ߝߊ߰ ߒߞߏ ߛߌ߲ߘߌߓߊ߮ [[ߛߟߏ߬ߡߊ߯ߣߊ߫ ߞߊ߲ߕߍ߫]] ߖߍ߬ߘߍ ߝߍ߬.

== '''ߊ߬ ߡߐ߬ߟߐ߲ ߠߎ߬''' ==

* ߥߘߎ߬ߡߊ߬ߞߊ߫ ߞߊ߬ߞߙߐ߫ ߡߐ߬ߟߐ߲ ߘߏ߫ ߟߋ߬ ߞߎߡߊ߫ ߢߊߟߐ߲ ߣߌ߫ ߞߊ߬ߙߊ߲߬ ߠߊ߬ߖߐߟߐ߲ ߟߊߝߟߐ ߘߌ߫ [[ߡߟߋߞߎߦߊ]] ߘߐ߫ ߁߉߈߅ ߟߊ߫.

* ߒߞߏ ߝߐ߰ߓߍ߬ߦߊ߬ߟߊ ߖߌ߬ߣߍ߫ ߖߌ߬ߦߊ߬ߞߊ߲ ߣߴߊ߬ ߥߎߢߊ߲ߓߍ߲ ߝߊ߬ߛߏ߬ߟߞߊ ߟߊ߫ ߸ ߊ߬ ߣߴߊ߬ ߜߋ߲߬ߘߐ߬ߕߊ߬ ߛߌߦߊߡߊ߲߫ ߠߊ߫.

* [[ߒߞߏ ߓߏߟߏ߲ߝߘߊ]] ߗߋߞߎ߲ [[ߖߌ߬ߣߍ߬ ߖߊ߯ߓߘߊ߫ ߞߏ߬ߝߌ߫ ߊ߲ߣߊߣ]] ߞߊ߲ ߠߎ߬ ߓߏ߲ߞߣߐ ߟߊ߫.

* ߊ߬ ߦߋ߫ ߓߘߍ߬ߓߘߍ߬ߟߌ߬ ߛߍߘߏ߲ ߝߣߊ߫ ߞߍ߫ ߟߊ߫.

== '''ߒߞߏ߫ ߘߍߞߙߎ߫ ߓߊ߯ߙߊ''' ==
'''ߥߘߎ߬ߡߊ߬ߞߊ߫ ߞߊ߬ߞߙߐ߫ ߡߞߊߛߊ߫''' ߞߍ߫ ߘߊ߫ [[ߒߞߏ߫ ߞߊߙߊ߲ ߘߍ߭]] ([[ߒ.ߞ.ߘ]]) ߟߋ߬ ߛߌ߲߬ߝߏ߲ ߘߌ߫ ߁߉߈߁ ߠߊ߫ ߸ ߣߴߊ߬ ߛߌ߲ߘߌ߫ ߘߊ߫ ߟߐ߲ߞߏߕߌ߯ [[ߛߟߏ߬ߡߊ߯ߣߊ߫ ߞߊ߲ߕߍ߫]]. ߒ.ߞ.ߘ ߟߋ߬ ߒߞߏ ߕߐ߲߫ ߝߟߐߝߟߐ ߘߌ߫ ߛߌ߲ߘߟߌ ߘߐ߫.߁߉߈߆ ߟߊ߫ ߸ ߒߞߏ ߘߍ߬ߞߙߎ߬ ߝߌߟߊߣߊ߲ ߛߌ߲ߘߌ߫ ߘߊ߫ ߸ ߣߊߟߌ߬ߡߎ߲߬ [[ߒߞߏ ߢߊߣߌߣߌ߲ ߣߴߊ߬ ߦߙߌߥߊߟߌ ߘߏ߲߬ߖߟߎ߬ߡߊ ߘߍ߭]] ߸ ߟߊ߬ߛߘߏ߬ߟߌ ߘߐ߫ ([[ߒ.ߢ.ߦ.ߘ]]) .

ߏ߬ ߞߊ߲ߕߌ߯ ߝߌ߬ߟߊߣߊ߲ ߠߊ߫ ߞߎ߲߬ߠߊ߬ߛߌ߰ߟߌ ߞߣߐߡߊ߬ ߣߊߟߌ߬ߡߎ߲߫ [[ߖߊ߰ߞߊ߬ ߟߊ߯ߦߌ ߞߊ߬ߓߊ߫]] ߘߌ߫ ߸ ߡߐ߰ ߥߐߙߐ߲ߥߌ߬ߟߊ߫ ߢߌ߲߬ ߠߎ߫ ߟߋ߬ ߞߍ߫ ߘߊ߫ ߛߌ߲ߘߟߌ߫ ߛߌ߲ߝߏ߲ ߘߌ߫ ߞߊ߬ [[ߒ.ߢ.ߦ.ߘ]] ߟߊ߫ ߘߌ߬ߢߍ߬ߛߓߍ ߢߌߣߌ߲߫ ߞߏ߲߬ߠߊ߬ߛߌ߮ ߟߊ߫: 

[[ߖߊ߰ߞߊ߬ ߟߊ߯ߦߌ߫ ߞߊ߬ߓߊ߫]] ߖߍ߬ߘߍ߫، [[ߓߋ߲ߕߎ߫ ߓߊߞߊ߬ߙߌ߫ ߞߊ߬ߓߊ߫]]، [[ߛߣߊ߬ߛߌ߫ ߝߌ߬ߡߊ߲߫ ߖߊ߰ߣߍ߫]]، [[ߞߊ߬ߓߌ߬ߣߍ߬ߖߊ߲ ߞߊ߬ߓߊ߫]] '''،ߥߘߎ߬ߡߊ߬ߞߊ߫ ߞߊ߬ߞߙߐ߫ ߡߞߊߛߊ߫''' ߸ ߊ߬ ߣߌ߫ ߓߐ߬ߟߐ߲߬ߞߊ߫ [[ߕߊ߯ߘߌ߬ ߞߋߕߊ߬]] .

== '''ߒߞߏ ߓߙߊߡߊߖߊ߲ߓߊ߲ ߖߊ߰ߟߋ߬ߓߊ''' ==
'''ߥߘߎ߬ߡߊ߬ߞߊ߫ ߞߊ߬ߞߙߐ߫ ߡߞߊߛߊ߫''' ߕߘߍ߬ ߘߊ߫ ߒߞߏ ߟߊߛߋ ߖߊ߰ߟߋ߬ߓߊ ߘߐ߫ ߁߉߉߁ - ߁߉߉߂ ߟߊ߫ [[ߞߐߣߊߞߙߌ߫]] ، [[ߞߌ߲ߘߌߦߊ߫]]، [[ߡߊ߯ߡߎ߲߫]] ، [[ߝߙߊߣߊ߫]]، [[ߞߛߌ߬ߘߎ߯]]،[[ߞߊ߲ߞߊ߲߫]]، [[ߜߞߋߘߎ߯]]، [[ߡߊ߬ߛߊ߲߬ߕߊ߲߬]]، [[ߒߛߙߍߜߘߺߍ߬]]، [[ߟߐ߬ߟߊ߫]]. ߞߊ߬ ߥߴߊ߬ ߞߎ߲߬ߝߊ߰ [[ߘߣߊߣߋ]]، [[ߊߓߌߖߊ߲߬]]، [[ߘߌߝ߭ߏ߫]]، [[ߓߎߥߊߝߑߟߋ߫]] ߟߎ߬ ߘߐ߫ [[ߞߘߏߥߊߙߌ߫]].

== '''ߒߞߏ ߛߍ߬ߘߏ߲''' ==

* ߊ߬ ߞߊ߬ ߡߐ߱ ߟߎ߬ ߛߓߍߛߎ߲ߧߊ߫ ߒߞߏ ߟߊ߫ ߞߐߣߊߞߙߌ߫ [[ߖߊ߯ߓߘߊ ߜ߭ߡߊߟ ߊߓߑߘߍߟ ߣߊߛߍ߯ߙ]] ߟߊ߫ ߁߉߉߀ - ߁߉߉߁.

* ߊ߬ ߞߊ߬ ߡߐ߱ ߟߎ߬ ߞߊ߬ߙߊ߲߬ ߒߞߏ ߟߊ߫ ߞߊ߬ߙߊ߲߬ߕߊ߫ ߛߊ߲߬ߜߏ߬ߦߊ߬ ߞߐߣߊߞߙߌ߫ ߁߉߉߂ - ߁߉߉߃.

* ߊ߬ ߞߍ߫ ߘߊ߫ ߞߟߊ߬ߕߌ߰ ߘߎߡߊߣߍ߲ ߘߌ߫ ߁߉߉߄ ߠߊ߫ ߒ.ߢ.ߦ.ߘ ߝߊ߲ߓߊ ߛߊ߲ߜߏ߬ߦߊ߫ ߖߊ߰ߞߊ߬ ߟߊ߯ߦߌ߫ ߞߊ߬ߓߊ߫ ߟߊ߫ ߞߊ߲ߕߌ߯ߦߊ ߞߣߐߡߊ߬.
* ߊ߬ ߞߍ߫ ߘߊ߫ ߒߞߏ ߘߎ߲ߓߎ ߛߌ߲߬ߝߏ߲ ߘߌ߫ ߡߟߋߞߎߦߊ ߣߌ߫ ߞߊ߲ߜߍ߫ ߕߌߙߌ߲ߠߌ߲ ߟߐ߬ߘߎ߮ ߘߐ߫ ߂߀߀߇ ߟߊ߫.
* ߊ߬ ߟߊ߫ ߘߐ߬ߛߊ߬ߙߌ߬ ߟߊߖߐߟߐ߲ ߒߞߏ ߘߐ߫ ߞߊ߬ߙߌ߬ߝߊ߬ߡߘߎ߬ߦߊ߫ ߛߘߊߞߊߓߐ ߘߏ߫ ߛߋ߲߭ߝߍ߬ [[ߎߛߑߡߊߣ ߞߊ߬ߓߊ߫]] ߣߌ߫ ߟߞߊ߬ߙߊ߲߬ߠߌ߲ ߛߊ߲ߘߐߕߊ ߞߏߕߌ߮ ߡߏߙߌߞߍ߫ ߘߡߊ߬ߙߏ߫ ߞߡߊ߬ߙߊ߫ ߢߣߊ߫ ߸ ߏ߬ ߟߋ ߞߍ߫ ߘߊ߫ ߛߊߓߎ߫ ߘߌ߫ ߞߊ߬ ߒߞߏ ߟߊߘߏ߲߭ ߡߙߌߘߐ ߕߊ߬ [[ߞߊ߲ߞߊ߲߫ ߖߊ߯ߓߘߊ߫ ߗ߭ߎ߳ߟߌߦߎ߳ߛ|ߞߊ߲ߞߊ߲߫ ߖߊ߯ߓߘߊ߫ ߗ߭ߎ߳ߟߌߦߎ߳ߛ ߒߦߙߋߙߋ߫]].
*[[ߖߌ߬ߣߍ߬ ߖߊ߯ߓߘߊ߫ ߞߏ߬ߝߌ߫ ߊ߲ߣߊߣ]] ߓߏߟߏ߲ߝߘߊ ߛߌ߲ߘߌ ߟߤߊ߬ߕߍ߬ߦߊ߬ߟߌ߬ߟߊ ߟߋ߬ ߂߀߁߆ ߟߊ߫ ߸ ߊ߰ ߏ߬ ߡߍ߲ ߗߋߞߎ߲ ߘߌ߫ ߓߌ߬.  ߊ߬ ߕߊ߯ ߘߊ߫ [[ߤߊߝ߭ߊߙߘ ߖߊ߯ߓߘߊ]] ߟߊ߫ ߝߘߊ߬ߝߌ߲߬ߠߊ߫ ߞߊ߲ߞߏ ߜߊ߬ߙߊ ߘߐ߫ .

=== ߓߘߍ߬ߓߘߍ߬ߟߌ߬ ߛߍߘߏ߲ ===


ߊ߬ ߓߘߊ߫ ߞߍ߬ ߓߘߍ߬ߓߘߍ߬ߟߌ߬ ߞߙߎߞߊ ߢߌ߲߬ ߠߎ߫ ߟߋ߬ ߛߌ߲߬ߝߏ߲ ߘߌ߫ [[ߎߛߑߡߊߣ ߞߊ߬ߓߊ߫]] ߣߐ߬ߟߊ߫:

*[[ߖߌ߬ߣߍ߫ ߡߌ߬ߙߌ߲߬ߘߌ ߟߊߘߍ߭]] ([[ߖ.ߡ.ߟ]] = RPG) 
*[[ߞߊ߲ߓߍ߲ߠߞߊ߫ ߝߊ߲ߞߊ ߟߎ߬ ߟߊ߫ ߘߍ߭]] ([[ߞ.ߝ.ߘ]]= UFR

*[[ߞߊ߲ߠߊߓߌߟߊ߫ ߞߙߎߞߊ ߞߍߞߋߟߋ߲ߘߌ ߣߌ߫ ߢߐ߲߯ߘߍߡߍ߲ ߞߊ߲ߡߊ߬]] ([[ߞ.ߞ.ߞ.ߢ]]=PLUS)

*[[ߓߍ߯ߦߟߞߊ ߟߎ߬ ߖߌ߱ ߞߙߎߞߊ]] ([[ߓ.ߖ.ߞ]] = PADES) ߘߐ߫ ߸ ߊ߬ߟߋ ߞߙߎߞߊ ߞߊ߲ߕߌ߮ ߟߊ߫ ߟߊ߬ߟߌ߬ߟߌ߬ߟߊ ߘߌ߫.
