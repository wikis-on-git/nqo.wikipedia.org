'''ߡߏ߬ߤߊߡߍߘ ߓߌߦߊߝ߭ߏߜ߭ߌ߫'''

ߗߋߘߊ ߞߏߕߌ߮ ߝߟߐ

ߊ߬ ߞߊ߬ ߗߋߘߊ ߏ߬ ߟߊߛߐ߬ߘߐ߲߬ ߞߊ߬ߦߌ߯ ߞߏ߲ߓߌߕߌ߱ ߕߟߋ߬ ߆ ߟߊ߫ ߂߀߂߁

ߊ߬ ߣߊ߬ߣߍ߲߫ ߌߓߙߊߤߌߡߊ߫ ߞߊ߬ߛߏߙߌ߫ ߝߏߝߣߊ߫ ߟߋ߬ ߣߐ߭ ߘߐ߫. 

ߊ߬ ߦߋ߫ ߝߘߊ߬ߝߌ߲߬ߠߊ ߛߋߞߏߦߊ ߟߎ߬ ߡߊߞߊ߬ߝߏ ߖߋ߬ߕߌ߰ߘߊ ߝߘߏ߬ߓߊ߬ ߗߋߕߌ߮ ߟߋ߬. 

<big>ߞߊ߲߬ߛߓߍ</big>

ߊ߬ ߡߏߦߌ߫ ߘߊ߫ ߘߓߊ߬ߓߌߟߊ ߕߟߋ߬ ߁߅ ߟߊ߫ ߁߉߅߃

ߛߐ߬ߘߐ߲߬ ߦߙߐ ߔߏߙߋߘߞߊ߫ ߡߊߡߎ߲߫ ߡߊ߬ߙߊ ߘߐ߫

ߖߌ߬ߣߍߞߊ ߟߋ߬

ߊ߬ ߝߊ߬ ߕߐ߮ ߞߏߡߊ߫ ߓߌߦߊߝ߭ߏߜ߭ߌ߫

ߊ߬ ߣߊ߬ ߕߐ߮ ߤߊߖߊ߬ ߟߊߦߌߟߊ߫

ߝߘߎߡߊ ߤߛߊߕߎ߫ ߖߊߟߏ߫

ߊ߬ ߘߋ߲ ߠߎ߬ ߊߦߌߛߊߕߎ߫ ߓߌߦߊߝ߭ߏߜ߭ߌ߫ ،ߡߊߙߌߦߊߡ ߟߋߦߌߟߊ߫ ߓߌߦߊߝ߭ߏߜ߭ߌ߫،ߊߓߑߘߎߟߊߦߌ߫ ߓߌߦߊߝ߭ߏߜߌ߫ ߣߌ߫ ߗߍߙߑߣߐ߫ ߛߏߟߋߦߌߡߊ߯ߣ ߓߌߦߊߝ߭ߏߜߌ߫ 

ߖߐ߲ߓߐ߲ ،ߜ߭ߊ߬ߡߊߟ ߊߓߑߘߍߟ ߣߊߛߍߙ ߖߊ߯ߓߘߊ ߞߐߣߊߞߙߌ߫ ،ߛߍ߲ߕ ߔߋߕߍߙߑߓߏߛ ߛߋ߲ߞߏߟߦߊߥߙߍ ߖߊ߯ߓߘߊ ߣߌ߫ ߤߊߝ߭ߊߙ ߖߊ߯ߓߘߊ. 

ߓߟߏߡߊߞߊߓߊ߯ߙߊ ߕߍߓߊ߮

ߣߊߡߎ߲ ߖߘߍ߬ߞߟߏ߬ߓߊ߮

ߡߏ߬ߤߊߡߍߘ ߓߌߦߊߝ߭ߏߜ߭ߌ߫ ߞߍ߫ ߘߊ߫ ߖߌ߬ߣߍ߫ ߞߊ߲ߓߍ߲ ߞߏߕߌ߯ ߝߟߐ ߘߌ߫ ߞߏ߲ߓߌߕߌ߱ ߕߟߋ߬ ߆ ߟߋ߬ ߡߊ߬ ߂߀߂߁. ߊ߬ ߡߏߦߌ߫ ߘߊ߫ ߔߏߙߋߘߞߊ߫ ߟߋ߫ ߊ߬ ߝߊ߬ ߕߐ߮ ߞߏ߫ ߞߏ ߡߊ߫ ߓߌߦߊߝ߭ߏߜ߭ߌ߫ ߊ߬ ߦߋ߫ ߕߍߓߊ߮ ߞߘߐ߫ ߟߋ߬ ߘߌ߫ ߊ߬ ߣߊ߬ ߝߣߊ ߕߐ߯ ߞߏ߫ ߤߊߖߊ߬ ߟߊߦߌߟߊ߫(ߊ ߘ) ߏ߬ ߦߋ߫ ߕߋߟߌ߫ ߖߊߟߏ߫( ߊ ߘ) ߝߊ߬ ߘߋ߲ߡߛߏ ߝߟߐ ߟߋ߬ ߘߌ߫  ߞߘߐ߬ߡߛߏ߬ߓߊ ߞߊ߬ߣߌ߲. 

ߡߏ߬ߤߊߡߍߘ ߞߊ߬ ߓߘߎߓߘߎ ߞߊߙߊ߲ߕߊ ߞߍ߫ ߞߐ߬ߦߊ ߃ ߟߋ߬ ߏ߬ ߞߐ߫ ߞߊ߬ ߕߊ߯ ߝߌߟߊߣߊ߲ ߠߊ߫ ߥ ߞ ߕ( ߥߎ߬ߦߊ߲߬ߞߌ߬ߟߌ ߞߊ߬ߙߊ߲ ߕߊ߲ߓߊ߲) ߏ߬ ߟߋ߬ ߦߋ߫ ߞߟߌ ߟߊ߫ ߓߌ߬ ߞߏ߫ ߛߌ߬ߛߋ߫ ߘߐ߲ߞߊ߫ ߖߊ߬ߣߌ߬ ߊ߬ ߦߋ߫ ߟߊߛߌ߲ ߜ߭ߊ߬ߡߊߟ ߊߓߑߘߍߟ ߣߊߛߍߙ ߛߋ߲ߞߏߟߦߊߥߙߍ ߘߋ߬ߙߌ߬ߘߊ ߟߊ߫ ߁߉߇߂ ߟߊ߫. 

ߡߏ߬ߤߊߡߍߘ ߞߊ߬ ߙߎ߳ߛߌߟߊ ߞߊ߬ߙߊ߲ ߓߊ߲߬ߘߊ߲߬ߡߌߘߊ ߕߣߐ߬ߓߐ߫ ߸ߊ߬ ߣߌ߫ ߕߙߏ߬ߞߏߦߊ ߟߐ߬ߟߌ ߖߊ߯ߓߘߊ ߘߊߡߊ߲ ߞߟߍ߬ߟߊ߲ ߖߐ߲ߓߐ߲ ߣߌ߫ ߠߋ߬ ߓߐ߫ ߘߊ߫ ߦߋ߲߬. ߟߋߣߌߜ߭ߙߊߘ ߛߋ߲ߞߏߟߦߊߥߙߍ ߖߊ߯ߓߘߊ ߟߊ߫ ߡߍ߲߫ ߦߋ߫ ߞߟߌ߫ ߟߊ߫ ߓߌ߬ ߞߏ߫( ߛߍ߲ߕ ߔߋߕߍߙߑߓߎߛ ߙߎ߳ߛߌߟߊ )ߓߋߦߊ ߦߋ߫ ߤߊߝ߭ߊߙ ߖߊ߯ߓߘߊ ߡߌ߬ߙߌ߲߬ߡߊ Kennedy School of Gouvernement( ߘߞߋ߬ߘߊ ߞߣߋߘߌ߫ ߞߎ߲߬ߠߊ߬ߛߌ߰ߟߊ߬ߞߊ) ߤߊߝ߭ߊߙ ߖߊ߯ߓߘߊ ߟߊ߫ ߓߎߞߊߙߌߟߊ ߞߊ߬ߝߏ߬ ߟߊߘߍ߬ߣߍ߲ 

ߡߏ߬ߤߊߡߍߘ ߓߌߦߊߝ߭ߏߜ߭ߌ߫ ߓߊ߲ ߘߴߊ߬ ߟߊ߬ߞߐ߰ߟߌ߫ ߒߞߙߎߡߊ߫ ߕߊ߲ߓߊ߲ ߦߏ߫ ߕߎ߬ߡߊ ߏ߬ ߖߊ߯ߓߘߊ ߘߞߋ߬ߘߋ߲ ߓߍ߯ ߕߘߍ߬ ߗߏ߮ ߡߍ߲ ߸ߊ߬ ߞߍ߫ ߘߊ߫ ߥߎ߬ߦߊ߲߬ߞߌ߬ߟߌ ߟߊߞߊ߬ߙߊ߲߬ߘߊ ߞߏߟߊߕߍ߮ ߛߊ߲ߘߐߕߊ ߘߌ߫ ߞߊ߲ߕߌ߮ ߛߋߞߎ߫ ߕߎ߬ߙߋ ߕߋ߬ߟߋ 

<big>ߞߎ߲߬ߕߊ߮</big>

ߊ߬ ߘߏ߲߬ ߞߐ߫ ߘߏ߫ ߝߘߏ߬ߓߊ߬ ߗߋߕߌ߯ߦߊ ߘߐ߫. ߊ߬ ߞߊ߬ ߘߏߝߊ߮ ߞߎ߲߬ߘߐ߬ߛߎߘߎ߲ ߘߐ߫ ߞߍ߫ ߓߏ߬ߞߋ߫ ߝߎߥߊ߲ߢߍ ߞߏߟߊߘߍߘߊ ߟߊ߫( CBG)ߓ ߝ ߞ ߞߊߡߑߛߊߙ ߕߊ߲ߓߊ߲ ߸ߊ߬ ߞߍ߫ ߘߊ߫ ߟߊ߬ߘߊ߲ߕߌ ߘߍ߲߬ߦߊ ߟߊ߬ߓߏ߬ߙߌ߬ߟߊ ߘߌ߫ ߞߐߣߊߞߙߌ߫ ߡߊߜߍ߲߫ ߘߐ߫ ،ߊ߬ ߟߊ߫ ߞߎ߲߬ߕߊ߮ ߡߊ߲߬ߕߏ߲߬ߕߍ߬ߟߊ߬ߞߊ

ߘߊߡߌ߬ߣߊ߬ ߘߊ߫ ߞߊ߬ߦߌ߯ ߁߉߈߂ ߣߌ߫ ߁߉߈߆ ߕߍߟߊ ߟߋ߬ ߘߐ߫ ߖߋ߬ߟߌ߬ߓߊ߬ߟߊ߫ ߌߓߊߘߊ߲߫ ߛߏ ߞߣߐ߫ ،ߊ߬ ߛߎߘߊ߲ ߘߊ߫ ߡߊ߲߬ߕߏ߲߬ ߠߊߘߍ߬ߣߍ߲ ߠߊ߫ ߠߎ߬ ߟߊ߫ ߛߊߥߎߙߦߊ ߞߋ߬ߥߎ߬ߣߍ߲߬ߞߋ߬ߥߎ߬ߦߊ ߞߘߐߓߐߟߌ ߘߐ߫ ߡߍ߲ ߞߍ߫ ߊ߬ ߣߌ߫ ߞߋ߬ߥߎ߬ߣߍ߲߬ߞߋ߬ߥߎ߬ߦߊ ߁߉߉߂، ߊ߬ ߟߊ߫ ߕߊ߮ ߘߊ߫(FAO) ߖߋ߬ߙߌߦߘߊ ߟߊ߫ ߙߐߡߎ߲߬ ،ߊ߬ ߞߍ߫ ߘߊ߫ ߘߍ߬ߞߏ ߖߋ߬ߕߌ߰ߘߊ ߢߍߥߟߊߦߊߟߊ ߘߌ߫. ߡߊ߲߬ߕߏ߲߬ ߠߊߘߍ߬ߣߍ߲ ߛߓߍߘߊ ߣߊ߬ ߘߊ߫ ߘߊ ߞߐ߲ߞߐ߲߫ ߊ߬ ߡߊ߬. 

߁߉߉߄ ߊ߬ ߞߍ߫ ߘߊ߫( ONU) ߛߓߍߘߊ ߥߊߟߌߘߊ ߞߏ߲߬ߘߏ߬ߕߌ߮ ߛߙߍߞߍ ߘߌ߫ ߸ ߥߊߟߌߘߊ ߟߎ߬ ߘߍ߬ߡߍ߲ ߗߋߦߊߟߌ ߞߊ߲ߡߊ߬. ߏ߬ ߞߍ߫ ߘߊ߫ ߥߊߟߌ ߞߐ߲߬ߜߍ߲ ߠߋ߬ ߘߌ߫ ߓߊߏ߬ ߊ߬ ߕߍ߬ߘߍ ߘߐ߰ߘߏ߲߬ߣߍ߲ ߦߋ߫ ߘߟߊ߫ ߞߋ߲߬ߥߟߎ ߦߙߌߞߊ ߟߋ߬ ߜߋ߬ߟߎ߲ ߠߊ߫ ߥߙߎߞߌ ߥߊߟߌߘߊ ߟߎ߬ ߣߊ߲߬ߝߟߏ߬ߦߊ߬ߟߌ ߘߊ߲ߞߎ߲ ߘߐ߫.ߏ߬ ߓߊ߯ߙߊ ߞߊ߬ ߓߌߦߊߝ߭ߏߜ߭ߌ߫ ߘߍ߬ߡߍ߲߬ ߕߊ߰ߙߋߕߊ߰ߙߋ ߊ߬ ߣߊ߬ ߘߊ߫ ߞߍ߫ ߖߋ߬ߕߌ߰ߘߊ ߕߌ߲߬ߞߎߘߎ߲ ߗߋߕߌ߮ ߘߌ߫ ߊߓߌߖߊ߲߫. ߦߋ߲߬ ߠߋ߬ ߊ߬ ߞߊ߬ ߥߊߟߌߘߊ ߟߎ߬ ߘߏ߲߬ߖߟߎ߬ߡߊ߬ ߕߌ߲߬ߞߎߘߎ߲ ߘߎ߯ߟߊ ߞߣߐ߫ ،ߞߊ߬ ߦߟߌߟߊߕߍ߮ ߞߴߊ߬ߟߎ߬ ߦߋ߫ ߛߋ߫ ߟߴߊ߬ ߛߌߢߊ ߣߴߊ߬ ߛߋ ߕߎߡߊ ߟߊ߫. 

ߊ߬ ߟߊ߫ ߝߛߎߞߎ ߕߘߍ߬ ߖߊ߬ߘߋ߬ߘߐߛߌ߰ ߞߊ߬ ߛߋ߫ ߤߊ߲߯ ߘߟߊ߫ ߞߋ߲߬ߥߟߎ ߗߡߍ߬ ߦߙߌߞߊ ߛߌߦߊߡߊ߲߫ ߠߋ߬ ߘߌ߫. ߂߀߀߁ ߛߍ߬ߣߍ ߡߊ߲߬ߕߏ߲߬ߕߍ߬ߟߊ߬ߞߊ ߖߐ߬ߣߍ߲߬ߦߊ߬ߟߌ (FIDA) ߞߴߊ߬ ߕߊ߬ ߞߵߊ߬ ߞߍ߫ ߕߟߋ߬ߓߋ߬ ߊߝߙߌߞߌ߬ ߦߙߍߞߍߟߌ ߗߋߕߌ߮ ߘߌ߫ ߊ߬ ߣߌ߫ ߛߐ߬ߘߐ߲߬ߘߊ ߘߍ߬ߢߐ߲߰ߦߊ ߗߋߕߌ߮ ߘߌ߫ ߕߎ߬ߡߊ߬ߣߍ߲ ߞߋߟߋ߲߫ ߏ߬ ߟߊ߫. 

ߊ߬ ߞߍ߫ ߘߊ߫ (FIDA) ߞߊ߲ߕߌ߮ ߟߊߟߌߓߊ߮ ߘߌ߫ ߂߀߁߄، ߖߌ߬ߣߍߞߊ ߡߏ߬ߤߊߡߍߘ ߓߌߦߊߝ߭ߏߜ߭ߌ߫ ߛߎߥߊ߲ߘߌ߫ ߘߊ߫ ߞߵߊ߬ ߦߋ߫ ߝߘߊ߬ߝߌ߲߬ߠߊ߫ ߜߙߋ ߛߌ߲߬ߝߏ߲߬ߘߊ ߖߘߍ߬ߛߊ߬ߙߌ߬ߦߊ߬ߦߊߕߌ߮ ߟߊߛߌ߲ ߡߍ߲߫ ߦߋ߫ ߞߟߌ߫ ߟߊ߫ ߞߏ߫ ߝߘߊ߬ߝߌ߲߬ߟߊ߲߬ߘߌ߫ ߟߎ߬ ߣߌ߫ ߢߐ߲߯ ߕߍ߫ ߞߏ ߟߎ߬ ߖߐ߬ߘߐ ߝߙߋߞߋߓߐ߫. ߞߊ߬ߦߌ߯ ߓߌ߲ߠߊߥߎߟߋ߲ ߕߟߋ߬ ߁߅ ،ߡߏ߬ߤߊߡߍߘ ߓߌߦߊߝ߭ߏߜ߭ߌ߫ ߡߊߞߍߣߍ߲߫ ߖ߭ߏߥߊߣߍߛߑߓߏߙ ߟߋ߬ ߊߝߙߌߞߌ߬ ߞߐ߬ߘߎ߮ ߞߎߓߋߛߏ ، ߊ߬ ߦߋ߫ ߝߘߊ߬ߝߌ߲߬ߠߊ߫ ߛߋߞߏ ߝߊ߲߬ߞߊߘߏ߲ ߝߘߏ߬ߓߊ߬ ߗߋߕߌ߯ߦߊ ߟߋ߬ ߟߊ߫ ߦߋ߲߬. ߕߎߟߊߝߌ߲ ߠߊ߫ ߂߀߁߈، ߊ߬ ߡߊߞߟߌ ߘߊ߫ ߘߊߝ߭ߏ߫( Davos) ߓߙߊߞߣߍ ߘߐ߫ ߦߏ߫ ߘߍ߬ߢߐ߲߮ ،ߊ߬ߟߎ߬ ߟߊ߫ ߛߊ߲߭ ߘߊߘߐߖߊߥߏ ߘߐ߫. 

<big>ߓߘߍ߬ߓߘߍ߬ߟߌ ߥߞߊ߬ߟߌ߬ߓߊ߰ߒߕߋߦߊ ߖߌ߬ߣߍ߫ ߞߊ߲ߓߍ߲</big>

ߕߐ߯ ߣߊ߯ߣߌ߲߫ ߠߋ߬ ߡߊߘߊ߲߫ ߘߊ߫ ߂߀߀߇ ߝߎ߬ߙߎ߲߬ߞߎ߬ߟߌ ߏ߬ ߛߋ߲߬ߝߍ߬ ߞߏߕߌ߮ ߝߟߐߦߊ ߗߋߘߊ ߟߊ߫ ߕߐ߰ߕߐ߰ߟߌ߬ߟߊ ߟߎ߬ ߓߟߏ߫ ߞߊ߲ߕߌ߮ ߞߘߐ߫ ߟߊ߲߭ߛߣߊ߬ ߞߐ߲ߕߍ߫ ߕߋ߬ߟߋ( ߊ ߘ).ߏ߬ ߡߐ߱ ߟߎ߬ ߘߐ߫ ،ߡߐ߰ ߞߋߟߋ߲߫ ߔߋ߫ ߟߋ߬ ߕߏ߲߬ ߞߊ߬ ߕߐ߰ߕߐ߰ߟߌ߬ߟߊ ߟߎ߬ ߣߌ߫ ߕߏ߲ߒߕߊ߲ ߘߍ ߓߍ߯ ߖߌ߰ ߝߊ ߏ߬ ߟߋ߬ ߕߘߍ߬ ߡߏ߬ߤߊߡߍߘ ߓߌߦߊߝ߭ߏߜ߭ߌ߫ ߘߌ߫ ߞߏ߬ߣߌ߲߬ ߞߊ߲ߕߌ߮ ߟߊ߰ߛߣߊ߫ ߞߐ߲ߕߍ߫ ߞߊ߬ ߡߐ߰ߘߐ߬ߜߍ ߜߘߍ߫ ߟߋ߬ 

<small>ߞߏߕߌ߮ ߝߟߐ</small>

ߞߏ߲ߓߌߕߌ߱ ߕߟߋ߬ ߆ ߟߊ߫ ߂߀߂߁ ߊ߬ ߞߍ߫ ߘߊ߫ ߞߏߕߌ߮ ߝߟߐ ߘߌ߫ ߖߌ߬ߣߍ ߕߍ߲ߠߕߊߡߌ߲ ߘߐ߫ ߡߍ߲ ߠߊߛߌ߲ߓߊ߮ ߦߋ߫ ߡߊ߬ߡߊߘߌ߫ ߘߎ߲ߓߎߦߊ߫ ߘߌ߫. 

ߘߊ߲߬ߝߘߊ߬ߓߐ ߣߌ߫ ߞߏߢߌߡߊߟߐ߲

ߡߏ߬ߤߊߡߍߘ ߓߌߦߊߝ߭ߏߜ߭ߌ߫ ߞߐ߲ߘߐ߲ ߘߊ߫ ߞߊ߲ߕߌ߮ ߟߎ߬ ߓߟߏ߫ ߓߊ߲ߖߎߟ ߜ߭ߊ߲ߓߌ߫ ߊ߬ ߟߊ߫ ߛߍ߰ߘߏ߲ ߘߐ߫ ߛߍ߬ߣߍ ߟߊߥߙߎߞߌߞߏ ߘߐ߫ ߝߘߊ߬ߝߌ߲߬ߠߊ߫ ߕߟߋ߬ߓߋ ߘߐ.
