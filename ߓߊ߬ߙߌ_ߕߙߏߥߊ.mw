'''ߌߓߑߙߊߤߌߡߊ߬ ߓߊߙߌ߫'''߸ ߊ߬ ߡߊߟߐ߲ߣߍ߲߫ ߦߴߊ߬ '''ߓߊߙߌ߫ ߕߙߏߥߊ߫''' ߕߐ߮ ߟߋ߬ ߡߊ߬߸ ߊ߬ ߡߏߦߌ߫ ߘߊ߫ ߁߉߂߃ ߟߋ߬ ߟߊ߫ [[ߓߊ߲ߕߌߢߍߟ]] ([[ߔߌߕߊ߬ ߡߙߊ߬ߓߊ߰ߘߊ|ߔߌߕߊ߬]]) ߊ߬ ߣߴߊ߬ ߛߊ߬ ߘߊ߫ ߁߉߇߁ ߓߌ߲ߠߊߥߎߟߋ߲ ߂߅ ߡߊ߬ [[ߞߐߣߊߞߙߌ߫]]߸ ߊ߬ ߕߘߍ߬ ߦߋ߫ ߖߌ߬ߣߍ߫ ߓߘߍ߬ߓߘߍ߬ߟߌ߬ߟߊ ߟߋ߬ ߘߌ߫. ߊ߬ߟߋ ߟߋ߬ ߕߘߍ߬ ߦߋ߫ ߖߌ߬ߣߍ߫ ߓߍߦߊ ߘߍ߬ߟߐ߲߬ߘߐ߬ߦߊ߬ ߞߙߎߞߊ (DSG) ߞߎ߲߬ߕߌ߮ ߘߌ߫.

== ߞߊ߲߬ߛߓߍߟߌ ==
ߓߊ߬ߙߌ ߕߙߏߥߊ ߓߐߣߍ߲߫ ߦߋ߫ ߢߓߊ߫ ߘߋ߲ߓߦߊ ߘߏ߫ ߟߎ߫ ߟߋ߬ ߘߐ߫ ߞߊ߬ ߓߐ߫ ''ߛߋߙߌߦߊ߯ߓߍ߬'' ߟߎ߫ ߘߐ߫. 

ߊ߬ ߖߐ߲ߓߐ߲ߦߊ߫ ߘߊ߫ [[ߥߟߌߦߊߡ ߔߐ߲ߕߌ߫]] ߞߙߊ߬ߡߐ߰ ߞߊ߬ߙߊ߲߬ ߞߊߙߊ߲ߕߊ ߟߋ߬ ߟߊ߫߸ ߊ߬ ߣߊ߬ ߘߊ߫ ߞߍ߫ ߟߊ߬ߝߛߊ߬ߟߌ߬ߟߊ ߘߌ߫ [[ߝߊ߬ߙߊ߲߬ߛߌ߫]]߸ ߞߊ߬ ߝߏߣߌ߲ߞߋ߫ ߥߟߌ߬ߕߐ߬ߟߊ߫ ߞߊ߬ߙߊ߲߬ߣߍ߲߬ ߢߣߊ ߟߎ߬ ߞߐߦߌ߬ߘߊ߬ ߝߌߟߊ ߟߎ߬ ߘߐ߫.  

ߓߊߙߌ߫ ߕߘߍ߬ ߦߋ߫ ߡߐ߰ߟߊ߲߬ߘߌ ߟߋ߬ ߘߌ߫ 

== ߓߘߍ߬ߓߘߍ߬ߟߌ߬ ߘߊߞߎ߲ ==
ߓߊߙߌ ߕߘߍ߬ ߓߍ߯ߦߊ ߘߍ߬ߟߐ߲߬ߘߐ߬ߦߊ ߞߙߎߞߊ ߡߊ߬ߡߌ߬ߘߊ߬ߟߌ߬ߟߊ ߟߋ߬ ߘߌ߫ ߁߉߅߄ ߥߛߊ߬ߘߋ߲߬ ߛߎߥߊ߲ߘߟߌ ߘߐ߫߸ ߊ߬ ߞߊ߬ ߞߊ߲߫ ߁߆ ߀߉߈ ߛߐ߬ߘߐ߲߬ (ߖߌ߬ߣߍ߬ߞߊ٪߆.߃ ߖߊ߬ߕߋ߬). 

ߓߊߙߌ ߕߙߏߥߊ ߞߊ߬ ߞߎ߲߬ߕߌ߰ߦߊ ߟߐ߬ߘߎ߮ ߕߊ߬ ߘߍ߬ߟߐ߲߬ߘߐ߬ߦߊ߬ ߕߏ߯ߝߏ ߞߎ߲߬ߠߊ߫ [[ߦߊߛߌߣ ߖߊߟߏ߫]] ߞߐߝߍ߬. 

ߦߊ߬ߣߌ߫ ߁߉߅߆ ߛߎߥߊ߲ߘߟߌ ߞߍߕߐ߫߸ [[ߖߌ߬ߣߍ߬ ߓߍ߯ߦߊ߫ ߞߙߎߞߊ]] ߕߎ߲߬ ߞߵߊ߬ ߢߊߦߌ߬ߘߊ߬ ߓߊߙߌ߫ ߕߙߏߥߊ ߟߊ߫ ߞߴߊ߬ ߦߋ߫ ߞߴߊ߬ߟߎ߬ ߟߊ߫ ߡߊ߬ߡߌ߬ߘߊ߬ߟߌ߬ߟߊ߫ ߛߊ߬ߓߊ ߟߎ߬ ߘߏ߫ ߘߌ߫ ߥߛߊ߬ߘߋ߲߬ ߛߎߥߊ߲ߘߟߌ ߘߐ߫ ߛߋߞߎ߬ ߕߎ߬ߙߋ ߝߍ߬߸ ߞߏ߬ߣߌ߲߬ ߓߊ߬ߙߌ ߕߙߏߥߊ ߡߊ߫ ߛߐ߲߬ ߏ߬ ߡߊ߬. 

ߛߊ߲߬ ߞߋߟߋ߲ ߏ߬ ߡߎ߰ߡߍ ߟߊ߫߸ ߓߊ߬ߙߌ ߕߙߏߥߊ ߞߍ߫ ߘߊ߫ ߡߊ߬ߡߌ߬ߘߊ߬ߟߌ߬ߟߊ ߘߌ߫ [[ߞߐߣߊߞߙߌ߫ ߛߏߕߌ߯]] ߛߎߥߊ߲ߘߟߌ ߘߐ߫߸ ߞߏ߬ߣߵߊ߬ ߘߊ߬ߘߌ߬ ߘߊ߫ [[ߛߋߞߎ߬ ߕߎ߬ߙߋ]] ߓߟߏ߫. 

߁߉߅߇ ߟߊ߫߸ ߓߊ߬ߙߌ ߞߍ߫ ߘߴߊߝߙߌߞߌ߬ ߘߍ߬ߟߐ߲߬ߘߐ߬ߦߊ߬ ߕߏ߯ߝߏ ߝߘߏ߬ߓߊ߬ ߞߟߊߕߌ߮ ߘߌ߫ (ߊ.ߘ.ߕ\MSA). 

ߓߊ߬ߙߌ ߕߙߏߥߊ ߕߐ߯ߦߊ߫ ߘߊ߫ ߞߵߊ߬ ߞߍ߫ ߞߏߕߌ߮ ߘߌ߫ [[ߖߌ߬ߣߍ߬ ߞߊ߲ߓߍ߲|ߖߌ߬ߣߍ߬]] ߘߍ߲ߖߘߍߟߊߣߍ߲ ߞߎ߲߬ߠߊ߬ߛߌ߰ ߝߟߐ ߘߐ߫. 

ߊ.ߘ.ߕ ߦߋ߬ߟߋ߲ ߞߐߝߍ߬ ߊߝߙߌߞߌߞߊ ߟߎ߬ ߘߟߊߘߍ߯ߟߌ߫ ߞߙߎߞߊ ߢߣߊ߫߸ ߓߊ߬ߙߌ ߞߍ߫ ߘߊ߫ ߖߌ߬ߣߍ߬ ߕߊ߫ ߓߏߟߏ߲ߝߘߊ ߝߘߏ߬ߓߊ߬ ߞߟߊߕߌ߮ ߘߌ߫. ߁߉߅߈ ߣߍߣߍߓߊ ߟߊ߫߸ ߖߌ߬ߣߍ߬ ߕߊ߫ ߊ.ߘ.ߕ ߟߊߓߋ߬ ߘߊ߫߸ ߏ߬ ߞߍ ߓߊ߬ߙߌ߫ ߕߙߏߥߊ ߞߵߊ߬ ߝߐ߫ ߊ߫ ߛߋ߲߬ߘߏ߲߬ߢߐ߲߮ ߠߎ߬ ߢߍ߫ ߞߴߊ߬ߟߎ߬ ߦߋ߫ ߘߏ߲߬ ߖ.ߓ.ߟ ߘߐ߫

=== ߓߍ߲߬ߓߍ߲߬ߓߍ߲ ߘߍ߬ߡߍ߲߬ߠߌ߲ ===

==== ߊ߬ ߡߌ߬ߘߊ ߣߌ߫ ߝߊ߰ߟߌ ====
ߓߊ߬ߙߌ ߕߙߏߥߊ ߡߌ߬ߘߊ߬ ߘߊ߫ ߁߉߇߀ ߞߏߟߌ߲ߞߏߟߌ߲ ߠߊ߫߸ ߞߊ߬ ߓߊ߲߫ ߞߵߊ߬ ߟߊߘߊ߬ߙߏ߬ ߊߟߌߝߊ߫ ߦߊߦߊ߫ ߖߊߟߏ߫ ߘߊ߮ ߞߣߐ߫. ߁߉߇߁ ߓߌ߲ߠߊߥߎߟߋ߲ ߠߊ߫߸ [[ߞߐ߰ߖߌ߬ ߝߙߌߛߌߡߊ ߘߐ߬ߓߛߏ߬ߟߌ|ߞߐ߰ߖߌ߬ ߝߙߌߛߌ ߘߐ߬ߓߛߏ߬ߟߌ]] (''ߛߍ߲ߞߍߡߎ߲߫ ߞߐߟߐ߲'') ߞߎ߲߬ߞߏ߬ߕߐ ߟߎ߬ ߡߌ߬ߘߊ߬ߟߌ ߛߋ߲߬ߝߍ߬߸ ߊ߬ ߘߎ߲߫ ߘߊ߫ ߖߊ߬ߡߊ ߢߊߞߘߐ߫ [[ߕߏ߲ߓߏ߫ ߛߍ߲]] ߠߊ߫ ߞߐߣߊߞߙߌ߫.

== ߞߊ߲߬ߕߐ߮ ==
ߓߊ߬ߙߌ ߕߙߏߥߊ ߕߘߍ߬ ߦߋ߫ ߞߟߌ߫ ߟߊ߫ ߞߊ߲߬ߕߐ߮ «ߛߟߌߦߐߙߋ߬» («ߛߋ߲߬ߓߊ߬ ߘߋ߬ߣߍ߲» ߠߊ߫ ߛߏ߬ߛߏ ߘߐ߫)߸ ߞߵߏ߬ ߛߎߡߊ߲߫ ߛߋߞߎ߬ ߕߎ߬ߙߋ ߕߊ ߡߊ߬ (ߏ߬ ߡߍ߲ ߕߘߍ߬ ߦߋ߫ ߞߟߌ߫ ߟߊ߫ ߞߏ߫ «ߛߟߌ»߸ ߛߋ߲߬ߓߊ ߛߏ߬ߛߏ ߘߐ߫). 

== ߦߟߌߡߊߛߙߋ ߟߎ߬ ==
[[ߦߌߟߡߊ:ߓߊ߬ߙߌ ߕߙߏߥߊ]]
[[ߦߌߟߡߊ:ߖߌ߬ߣߍ߫ ߓߘߍ߬ߓߘߍ߬ߟߌ߬ߟߊ]]
[[ߦߌߟߡߊ:ߞߊ߬ ߝߊ߰ ߓߍ߲߬ߓߍ߲߬ߓߍ߲ ߘߐ߫]]
