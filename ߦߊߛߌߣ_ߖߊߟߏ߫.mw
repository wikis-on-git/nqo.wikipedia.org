{{ߘߕߊߓߐߞߛ}}

'''ߦߊߛߌߣ ߖߊߟߏ߫''' ߡߏߦߌ߫ ߘߊ߫ ߁߈߉߇ ߞߏ߲߲ߓߌߕߌ߮ ߁߈ ߠߋ߬ ߟߊ߫ ߕߎߙߍߟ ߣߎߡߊ߬ ߛߏ ߞߣߐ߫߸ [[ߟߊߓߋ߫]] ߕߙߐߝߍ߬ (ߞߵߊ߬ ߕߘߍ߬ ߦߋ߲߬ ߦߋ߫ ߝߊ߬ߙߊ߲߬ߛߌ߬ ߟߊ߫ ߥߙߎߣߍߦߊ ߟߊ߫)߸ ߊ߬ ߛߊ߬ ߘߊ߫ ߞߏ߲ߞߏߘߌ߬ߓߌ ߁߄\߁߉߅߄ ߠߊ߫ [[ߞߐߣߊߞߙߌ߫]]߸ ߊ߬ ߕߘߍ߬ ߦߋ߫ [[ߖߌ߬ߣߍ߫ ߓߘߍ߬ߓߘߍ߬ߟߌ߬ߟߊ]] ߘߏ߫ ߟߋ߬ ߘߌ߫. ߊ߬ ߟߋ ߟߋ߬ ߞߍ߫ ߘߊ߫ ߥߛߊ߬ߘߋ߲߬ ߝߟߐ ߘߌ߫ ߞߊ߬ ߥߊ߫ ߖߌ߬ߣߍ߬ ߞߐߦߌ߬ߘߊ߬ ߝߊ߬ߙߊ߲߬ߛߌ߫ ߝߊ߬ߛߏ߬ ߜߙߊ ߟߊ߫ ߞߎߡߘߊ ߣߌ߲߲߬ ߘߟߊߡߌ߬߬ߘߊ߬߬ߣߍ߲߲߫ ߦߋ߫ ߞߊ߬ ߓߐ߫ ߝߊ߬߬߬ߙߊ߲߬ߛߌ ߥߞߌߔߋߘߌߦߊ ߟߋ߬ ߘߐ߫߫<ref>[http://fr.wikipedia.org/yacine&#x20;Diallo] ߞߊ߬ ߝߘߊ߫ ߝߊ߬ߙߊ߲߬ߛߌ߬ ߥߞߌߔߋߘߌߦߊ ߟߊ߫</ref>.

== ߞߊ߲߬ߛߓߍߟߌ ==
ߊ߬ ߓߊ߲߫ ߣߍ߲ ߞߊ߬ߙߊ߲ ߛߊ߲ߘߐߕߊ ߞߍ߫ ߟߊ߫ [[ߘߊ߬ߞߊ߯ߙߎ߫]]߸ ߦߊߛߌߣ ߖߊߟߏ߫ ߞߍ߬ ߘߊ߫ ߟߞߊ߬ߙߊ߲߬ߠߌ߲߬ߠߊ ߘߌ߫߸ ߞߊ߬ ߓߊ߲߫ ߞߊ߬ ߞߍ߫ ߞߙߊ߬ߡߐ ߘߌ߫ ߞߊ߬ߙߊ߲߬ߕߊ ߟߊ߫. ߊ߬ ߕߘߍ߬ ߣߍ߲ ߞߊ߬ߙߊ߲߬ߕߊ ߟߎ߬ ߛߊߞߍߟߌ ߘߐ߫߸ ߊ߬ ߞߊ߬ [[ߖߌ߬ߣߍ߫]] ߝߊ߲߭ ߓߍ߯ ߓߍ߬ߙߍ߲߬ߓߍ߬ߙߍ߲߬ ߊ߬ ߣߌ߫ ߞߵߊ߬ ߘߐ߭ߘߏ߲߬ ߘߊߡߌ߬ߣߊ߬ ߡߌ߬ߙߌ߲߬ߘߌ ߟߎ߬ ߟߊ߫ ߝߙߋߞߋ ߟߎ߬ ߟߊ߫. ߊ߬ ߞߊ߬ ߓߘߍ߬ߓߘߍ߬ߟߌ߬ ߞߙߎߞߊ ߘߏ߫ ߜߙߋ߬ߡߊߕߍ߰ ߡߍ߲ ߜߋ߲߭ߞߘߎ߬ߣߍ߲߫ ߕߘߍ߬ ߦߋ߫ (SFIO1) ߠߊ߫. [[ߖߊ߯ߓߊ߫ ߞߟߍ߫ ߝߌߟߊߣߊ߲]] ߕߎ߬ߡߊ ߟߊ߫߸ ߦߊߛߌߣ ߖߊߟߏ߫ ߕߘߍ߬ ߘߊ߫ ߞߟߏߜߟߍߦߟߊ ߟߎ߬ ߞߐߡߊߓߌ߲ߓߌ߲߫ ߞߙߏߝߏ ߛߌ߲߬ߝߏ߲߬ߧߊ߬ߟߌ ߘߐ߫߸ ߞߊ߬ ߖߌ߬ߣߍ߫ ߦߋߢߐ߲߯ߠߊ߫ ߞߎ߲ߕߌ߮ ߟߎ߬ ߛߋ߲߭ߘߏ߲߬. ߊ߬ ߞߎ߲߬ߕߋߟߋ߲ ߞߍ߬ߟߍ ߥߎ߬ߛߎ ߏ߬ ߟߊ߫߸ ߏ߬ ߞߊ߬ ߞߟߏߜߟߍߦߊߟߌ ߞߐ߲ߘߐ߲ ߠߊߛߴߊ߬ ߡߊ߬.

߁߉߄߅ ߣߍߣߍߓߊ ߟߊ߫߸ ߝߊ߬ߛߏ߬ߜߙߊ ߖߎ߬ߓߐ߬ߕߊ ߘߏ߫ ߟߊߝߟߐ߫ ߘߊ߫ [[ߝߊ߬ߙߊ߲߬ߛߌ߫]]. ߖߌ߬ߣߍ߬ ߡߐ߰ ߛߎߥߊ߲ߘߌߕߊ ߟߎ߬ ߛߏ߯ߙߏ߫ ߘߊ߫ ߢߊ߫ ߝߌ߬ߟߊ߫ ߡߊ߬߸ ߊ߬ ߝߟߐߡߊ ߛߏ߯ߙߏ߫ ߘߊ߫ ߝߊ߬ߙߊ߲߬ߛߌ߬ߞߊ ߟߎ߬ ߟߊ߫߸ ߝߌߟߊߣߊ߲ ߛߏ߯ߙߏ߫ ߘߊ߫ ߖߌ߬ߣߍ߬ߞߊ ߟߎ߬ ߟߊ߫ ߛߙߊߕߌ ߘߏ߫ ߟߎ߫ ߟߊ߫. ߊ߬ߟߎ߫ ߞߊ߬ [[ߡߏ߬ߙߌߛ ߛ߭ߋߝ߭ߊ߲ߛ]] ߟߊߛߎߘߊ߲߫ ߥߛߊ߬ߘߋ߲ ߘߌ߫ ߛߊ߯ߘߊ߫ ߝߟߐ ߘߐ߫߸ ߊ߬ ߣߌ߫ ߦߊߛߌߣ ߖߊߟߏ߫ ߝߣߊ߫ ߝߌߟߊߣߊ߲ ߘߐ߫. ߁߉߄߆ ߟߊ߫߸ ߦߊߛߌߣ ߖߊߟߏ߫ ߛߎߘߊ߲߫ ߘߊ߫ ߝߊ߬ߛߏ߬ ߜߙߊ ߞߎ߲߬ߠߊ߫ ߘߍ߬ߟߐ߲߬ߘߐ߬ߦߊ߬ ߞߙߎߞߊ ߟߎ߬ ߟߊ߫ ߛߙߍߘߍ ߛߟߊ ߟߊ߫߸ ߊ߬ ߟߊ߫ ߟߐ߲߬ߞߋ߬ߟߊ ߟߊߞߎߘߦߊ߫ ߕߐ߫ ߕߘߍ߬ ߦߴߊ߬ ߟߊ߫ ߛߊ߬ߦߊ ߕߎ߬ߡߊ ߟߋ߬ ߟߊ߫ ߁߉߅߄ ߞߏ߲ߞߏߘߌ߬ߓߌ ߁߄ ߠߋ߬ ߡߊ߬. 

== ߦߟߌߡߊߛߙߋ ߟߎ߬ ==
[[ߦߌߟߡߊ:ߖߌ߬ߣߍ߫ ߓߘߍ߬ߓߘߍ߬ߟߌ߬ߟߊ]]
[[ߦߌߟߡߊ:ߝߊ߬ߙߊ߲߬ߛߌ߫ ߥߛߊ߬ߘߋ߲]]
