'''ߖߞߊ ߣߌ߫ ߛߘߊߞߊ ߣߌ߫ ߤߊߘߌߦߊ ߝߊߙߊ߲ߝߊ߯ߛߌ :'''

ߖߞߊ = ߡߊ߰ߙߌ-ߣߌ߭ : ߏ߬ ߞߘߐ ߟߋ߬ ߞߏ߫ ߡߊ߰ߙߌ ߣߌ߭ ߛߋ߲ߛߋߘߋ߲ߡߊ ߡߍ߲ ߦߋ߫ ߖߐ߲߭ ߠߊ߫ ߣߊ߬ߝߟߏ ߘߐ߫ ߓߐߕߊ ߘߌ߫ ،ߟߐ߬ ߞߍߣߴߏ߬ ߟߊ߫ ߝߍ߲ߝߍߘߍ߲߫ ߣߴߊ߬ ߛߋ ߞߍ߫ ߘߴߌ ߢߍ߫،ߖߞߊ ߖߍ߬ߘߍ ߞߘߐ ߟߋ߬ ߛߟߏߞߊߞߊ߲ ߘߐ߫ ߞߏ߫: ߛߊߣߌ߲ߧߊߟߊ߲ ߣߌ߫ ߘߐ߬ߓߎ߰ߟߌ ߣߌ߫ ߝߊ߲ߕߊ߲ߞߊ ߟߋ߬ ߘߌ߫ ،ߏ߬ ߟߊߢߌߣߌ߲ ߦߴߌ ߟߊ߫ ߣߊ߲߬ߝߟߏ ߛߊߣߌ߲ߧߊ ߟߋ߬ ߘߌ߫ ߡߊ ߓߘߊ ߏ߬ ߡߍ߲ ߞߴߌ ߟߐ߬ ߊ߬ ߓߐ ߟߊ߫ ߛߋ߲ߛߋߘߋ߲߫ ߞߵߊ߬ ߘߴߊ߬ ߘߌߓߊ߯ߕߐ ߟߎ߫ ߡߊ߬، ߛߙߋߕߋߕߋߦߊ߫ ߝߌ߬ߟߊ߬ߣߍ߲ ߣߌ߫ ߕߌ߲ߞߌ ߞߐ ߘߐ߫ ߡߊ߬ߙߌ-ߣߌ߭ ߦߋ߫ ߖߘߍ߬ߞߟߏ߬ߓߊ߰ߦߊ ߛߡߊ߬ߛߋ߲߬ ߛߓߊߣߊ߲ ߠߋ߬ ߘߌ߫ ،ߖߘߍ߬ߡߊ߬ߓߐ ߘߏ߲߬ ߕߴߏ߬ ߝߋ߲߫ ߘߌ߫ ߏ߬ ߟߋ ߘߊ߲߬ߕߍ߬ߓߐ ߦߴߊ߬ ߣߴߏ߬ ߕߍ߫.

ߛߘߊߞߊ = ߖߘߍ߬ߡߊ߬ߓߐ: ߊ߬ ߛߎ߮ ߡߍ߲ ߕߘߍ߬ ߦߋ߫ ߓߐ߫ ߟߊ߫ ߡߊ߲߬ߘߋ߲߫ ߊ߰ ߝߐ߫ ߟߴߏ߬ ߡߊ߬ ߟߋ߬ ߞߏ߫ ߓߟߏߟߊߒߞߊ߲ ،ߞߵߌ ߓߟߏ ߟߴߊ߬ ߞߊ߲߬ ߞߊ߬ߣߌ߲߫ ߞߵߊ߬ ߟߊߛߋ߫ ߓߊߘߌߓߊߘߌ߫ ،ߒ߬ߞߊ߬߸ߖߘߍ߬ߞߟߏ߬ߓߊ߰ߦߊ ߣߊߡߎ߲ ߘߐ߫ ߸ߊ߬ ߦߋ߫ ߡߎ߬ߛߊ߬ߞߊ ߘߏ߫ ߓߐ߫ ߟߋ߬ ߘߴߌ ߣߌ ߘߐ߫ ߞߵߊ߬ ߘߌ߫ ߡߊ߰ߙߌ ߡߊ߬ ߌ ߖߘߐ߬ߣߊ߲߬ߞߏ ߘߏ߫ ߥߟߊ߫ ߞߘߎ߬ߛߌ߰ߒߞߊ߲ߠߊ ߘߏ߫ ߟߊߦߙߊ߬ ߞߊ߲ ߡߊ߬ ߌ ߦߋ߫، ߤߊߡߊ߲߫ ߞߊ߬ ߤߙߊߞߏ ߘߏ߫ ߟߎ߫ ߛߊ߬ߡߊ߲߫ ߞߵߊ߬ ߟߊߛߴߌ ߡߊ߬ ߖߏߣߊ߫ ߥߊߟߊ߲ߕߍ߫ ߞߵߊ߬ ߘߏ߲߬ ߌ ߣߌ߫ ߞߏ߫ ߕߍ߫... ߓߐ߬ߣߐ ߛߎ߯-ߎ-ߛߎ߰ ߕߴߊ߬ ߘߐ߫ ߡߊ߰ߙߌ ߓߘߊ ߸ߌ ߢߌߣߌ߲ߞߏ ߏ߬ ߟߎ ߞߍ߫ ߘߴߌ ߢߍ߫ ߓߊ߬ ߥߟߴߊ߬ ߡߊ߫ ߞߴߌ ߢߍ߫ ߌ ߓߙߊ߬ߖߌ ߞߐ߬ߣߌ߲߬ ߦߴߌ ߢߍ߫ ߞߘߊߎ߫ ߡߊ߰ߙߌ ߓߘߊ،ߊ߬ ߝߐ߫ ߘߴߊ߬ ߡߊ߬ ߟߋ߬ ߞߏ߫ ߖߘߍ߬ߡߊ߬ߓߐ،ߓߊ߸ߌ ߦߴߊ߬ ߓߐ߫ ߟߴߌ ߖߍ߬ߘߍ ߟߋ߬ ߘߐ߫ ߞߵߊ߬ ߞߍ߫ ߡߊ߰ߙߌ ߢߍ߫ ߞߵߊ߬ ߕߍ߬ߘߴߊ߬ ߡߊ߫ ߞߍ߫ ߡߊ߰ߙߌ ߟߊ߫ ߖߞߊ߫ ߓߐߕߊ߫ ߘߌ߫ ߝߋߎ߫.. ،

ߝߊߙߊ߲ߝߊ߯ߛߌ߫ ߦߌߘߊ: ߖߘߍ߬ߞߟߏ߬ߓߊ߰ߦߊ ߕߊ ߟߋ߬ ߖߘߍ߬ߡߊ߬ߓߐ ߘߌ߫ ߛߏߡߦߊ ߕߊ ߟߋ߬ ߓߟߏߟߊߒߞߊ߲ ߘߌ߫... ߒߠߋ ߞߐ߬ߣߌ߲߬ ߦߴߊ߬ ߝߌ߬ߟߊ ߓߍ߯ ߟߊߓߊ߯ߙߊ߫ ߟߊ߫ ߛߘߊߞߊ ߣߐ߭ ߘߐ߫ ߣߴߊ߬ ߡߊ߫ ߢߊ߬ ߞߏ߫ ߊ߬ ߦߋ߫ ߓߐ߫ ߟߊ߫ ߖߘߐ߬ߣߊ߲߬ߞߏ ߣߌ߫ ߓߙߊ߬ߖߌ߬ߢߌߣߌ߲ ߠߋ߬ ߘߐ߫ ߞߵߊ߬ ߟߊߛߋ߫ ߓߊߘߌߓߊߘߌ߫ ߞߏ߫ ߡߊ߰ߙߌ ߦߋ߫ ߞߏ ߘߏ߫ ߞߴߌ ߢߍ߫... ߏ߬ ߘߐ߫ ߓߟߏߟߊߒߞߊ߲ ߝߐ ߕߍ߫ ߕߣߊ߬ ߘߌ߫ ߡߎ߬ߕߎ߲߬،ߞߋߟߊ ߕߎ߲߬ ߕߍ߫ ߓߟߏߟߊߒߞߊ߲ ߘߊߡߎ߲߫ ߠߊ߫.. ߊ߬ߟߎ ߘߎ߲߬ߘߎ߬ߡߊ߬ߞߏ ߘߏ߫ ߟߵߏ߬ ߘߌ߫.. 

ߤߊߘߌߦߊ = ߖߊ߲߬ߛߊ ߦߋ߫ ߟߊߘߌ߬ߦߊ߬ߟߌ߬ߝߋ߲ ߠߋ߬ ߘߌ߫ ߡߐ߰ ߛߍߥߊߣߍ߲ ߦߋ߫ ߡߍ߲ ߞߍ߫ ߟߴߌ ߘߌߦߊߒߠߊߞߏ ߘߐ߫ ،ߦߏ߫: ߞߊ߬ ߛߊ߰ ߝߊ߰ ߕߊ߯ߡߊߘߋ߲ ߘߏ߫ ߟߊ߫ ߣߊ߬ߟߌ ߘߐ߫ ߥߟߊ߫ ߡߊ߰ߙߌ ߓߘߊ߫ ߛߍߥߊߞߏ ߘߏ߫ ߞߴߌ ߢߍ߫ ߌ ߝߊߣߊ߯ ߞߙߎ ߟߊߛߍߥߊ߫ ߓߐߕߊ ߘߏ߫ ߓߐ ߘߐ߫߸ߓߍ߯ ߦߋ߫ ߕߌ߲ߞߌ߫ ߌ ߦߋ߫ ߓߎ߯ߟߌ ߟߊ߫ ،ߌ ߘߋ߲ ߓߊ߯ ߛߎߘߊ߲߫ ߘߞߋ߬ߘߊ ߟߊ߫ ߛߍ߲ ߌ ߛߍߥߊߣߍ߲ ߘߴߛߴߊ߬ ߖߊ߲߬ߛߊ߬ ߟߊ߫ ߣߍ߰ߛߏ߬ ߞߎߘߊ ߟߊ߫... ،ߞߋߟߊ ߕߍ߬ߘߍ߫ ߖߊ߲߬ߛߊ߬ߟߌ ߡߌ߬ߘߊ߬ ߟߊ߫ ߞߵߊ߬ ߘߊߡߎ߲߫ ،ߊ߬ ߕߎ߲߬ ߕߍ߫ ߓߟߏߟߊߒߞߊ߲ ߡߌ߬ߘߊ߬ ߟߊ߫...

ߘߐ߬ߞߣߍ߬ߟߌ : ߊ߰ ߟߋ߬ ߦߏ߫ : ߡߐ߱ ߘߏ߫ ߦߋ߫ ߓߟߏߟߊߒߞߊ߲ ߘߌ߫ ߛߍ߲ ߕߋ߲ߓߌߘߌ߲ߘߊ ߟߊ߫ ߞߏ߫ ߖߘߍ߬ߞߟߏ߬ߓߊ߮ ߟߎ߬ ߦߋ߫ ߡߊ߬ߕߙߊ߬ߟߌ ߞߴߊ߬ ߢߍ߫ ߘߋ߲ߞߏ ߟߊ߫ ،ߡߊ߰ߙߌ߬ߓߊ ߣߊ߬ ߘߴߊ߬ ߞߍ߫ ߸ߏ߬ ߦߋ߫ ߘߋ߲ ߏ߬ ߛߐ߬ߘߐ߲߬ ،ߏ߬ ߘߐ߫ ߸ߊ߬ ߛߍߥߊߣߍ߲ ߘߴߛߋ߫ ߡߊ߰ߙߌ߬ߓߊ ߖߊ߲߬ߛߊ߫ ߟߊ߫ ߛߋߞߏߓߍ߬ߙߍ ߘߏ߫ ߟߊ߫.

ߏ߬ ߟߋ ߘߐ߫ ߸ߌ ߦߴߊ߬ ߡߍ߲ ߠߊ߫ ߕߙߊߟߌߟߊ ߟߎ߬ ߟߊ߫ ߡߊ߲߬ߘߋ߲߫ ߝߊ߲߭ ߘߏ߫ ߟߎ߫ ߘߐ߫ ߞߏ߫:( ߡߊ߬ߡߊߘߌ߫ ߖߊ߲߬ߛߊ ߞߵߊ߬ ߘߌ߫ ߊߟߊ߫ ߡߊ߬) ߏ߬ ߞߘߐ ߟߋ߬ ߞߏ߫ ߌ ߓߊ߯ ߡߊ߬ߡߊߘߌ߫ ߕߐ߮ ߡߍ߲ ߕߙߊߟߌߞߊ߲ ߘߐ߫ ߌ ߦߴߊ߬ ߖߊ߲߬ߛߊ߫ ،ߓߊ߸ߊ߬ߟߋ ߟߵߌ ߟߊ߫ ߖߘߍ߬ߞߟߏ߬ߓߊ߰ߦߊ ߕߎ߬ߙߎ ߘߌ߫.

ߡߊ߲߬ߘߋ߲ ߠߎ ߘߋ߬ߙߌ߬ߣߊ߲߬ߞߏ ߕߎ߲߬ ߦߋ߫ ߖߊ߲߬ߛߊ߬ߟߌ ߘߌ߫ ߞߏߛߓߍ߫ ߞߊ߬ ߓߏߟߌ ߟߎ߫ ߖߊ߲߬ߛߊ߫ ߞߊ߬ ߖߏ߭ ߟߎ߫ ߖߊ߲߬ߛߊ߫ ،ߞߊ߬ ߡߏ߬ߙߌ߬ߓߊ߬ ߖߊ߯ߛߊ ߘߐ߲߬ ߊ߬ ߣߌ߫...

ߖߊ߲߬ߕߏ߬ߒߘߐ: ߊߙߊߓߎߞߊ߲ ߘߐ߫ ߛߘߊߞߊ ߟߊ߬ߢߌߣߌ߲ ߘߌ߫ ߞߍ߫ ߣߌ ߛߊߣߌ߲ߧߊ ߘߌ߫ ߦߏ߫ ߖߞߊ ߦߋ߫ ߢߊ ߡߍ߲  ߏ߬ ߡߍ߲ ߞߘߐ ߦߋ߫ ߣߌ ߛߊߣߌ߲ߧߊߟߌ ߘߌ߫ ߊ߬ ߣߌ߫ ߞߵߊ߬ ߘߐߓߎ߯ ߦߏ߫ ߊ߬ ߦߋ߫ ߘߐ߬ߛߊ߬ߙߌ ߘߐ߫ ߢߊ ߡߍ߲ ߞߏ߫ :﴿ߛߘߊߞߊ ߡߌ߬ߘߴߊ߬ߟߎ߬ ߟߊ߫ ߣߊ߲߬ߝߟߏ ߟߎ߬ ߘߐ߫ ߸ ߦߴߊ߬ߟߎ߬ ߛߊߣߌ߲ߧߊ߫ ߏ߬ ߟߊ߫ ߞߵߊ߬ߟߎ߬ ߜߍ߫، ߊ߬ ߣߴߌ ߦߋ߫ ߕߌ߲ߞߌ߫ ߊ߬ߟߎ߬ ߦߋ߫ ߸ ߓߊ ߌ ߟߊ߫ ߕߌ߲ߞߌ ߟߋ߫ ߡߊ߬ߝߊ ߘߌ߫ ߊ߬ߟߎ߫ ߞߊ߲߬، ߊߟߊ߫ ߘߏ߲߬ ߦߋ߫ ߡߍ߲ߠߌ߲ߠߊ߫ ߘߌ߫ ߊ߰ ߟߐ߲ߠߌ߲ߠߊ߫ ߘߌ߫﴾ߖߘߍ߬ߟߊ߬ߛߊߦߌ ߝߐߘߊ ߟߝߊߙߌ߫ ߁߀߃ ߘߐ߫ ،ߣߌ߲߬ ߠߋ߬ ߦߴߊ߬ ߦߌ߬ߘߊ߬ ߟߴߊ߲ ߠߊ߫ ߞߏ߫ ߛߘߊߞߊ ߣߌ߫ ߖߞߊ ߓߍ߯ ߦߋ߫ ߣߌ ߛߊߣߌ߲ߧߊߟߊ߲ ߠߋ߬ ߘߌ߫ ߕߞߌߕߞߌ߫،ߒ߬ߞߊ߬ ߸ߖߞߊ ߟߋ߬ ߛߋ߲ߛߋߘߋ߲ ߘߌ߫ ߝߋ߲ߕߌ߮ ߟߎ߫ ߡߊ߬.
