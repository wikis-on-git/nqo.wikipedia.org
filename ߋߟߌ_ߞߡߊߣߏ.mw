{{Databox}}

ߋߟߌ ߞߡߊߣߏ ߥߟߏߘߊ ﴿ ߖߋ߬ߟߌ߬ߞߡߊߣߏ ߟߋ߬ ߁߉߈߄ ߟߊ߫ ߜߞߋߘߎ߯ ߖߌ߬ߣߍ߬ ߕߎߞߘߐߟߊ ߘߐ߫﴾ ߸ ߊ߬ ߦߋ߫ ߖߌ߬ߣߍ߬ߞߊ ߛߏ߯ߙߏߟߌ ߞߍߓߊ߮ ߣߌ߫ ߘߊߘߐߓߍ߲ߠߊ ߣߌ߫ ߘߐ߲߬ߞߟߌ߬ߟߊ߬ߟߊ ߟߋ߬ ߘߌ߫. ߊ߬ ߦߋ߫ ߘߐ߲߬ߞߟߌ߬ߟߊ߬ߟߊ ߝߊ߬ߙߊ߲߬ߛߌ߫ ߞߊ߲ ߣߌ߫ ߊ߲߬ߜ߭ߌ߬ߟߋ߬ ߞߊ߲ ߠߌ߫ ߛߏ߬ߛߏ߬ ߞߊ߲ ߠߌ߫ ߡߊ߬ߣߌ߲߬ߞߊߞߊ߲ ߠߎ߬ ߟߋ߬ ߘߐ߫.

== ߊ߬ ߜߋ߬ߙߋ ==

=== ߊ߬ ߘߊߡߌߣߊ ===
ߊ߬ ߞߴߊ߬ ߟߊ߫ ߘߞߋ߬ߟߌ ߟߊߟߐ߬ ߛߊ߯ߘߊ߫ ߁߀߲ ߠߋ߬ ߟߊ߫ ߞߊ߬ ߘߐ߲߬ߞߟߌ߬ߟߊ ߘߊߡߌ߬ߣߊ߬ ߞߊߟߌߦߊ߫ ߓߟߏߡߊ߬ ߸ ߊ߬ ߞߴߊ߬ ߘߊߡߌ߬ߣߊ߬ ﴿rap﴾ ߟߋ߬ ߡߊ߫. 

߁߉߉߀ - ߁߉߉߂ ߟߊ߫߸ ߋߟߌ ߞߡߊߣߏ ߣߴߊ ߘߍ߬ߢߐ߲߮ ߠߎ߬ ߞߊ߬ ߞߙߎ ߘߏ߫ ߛߌ߲ߘߌ߫ ߡߍ߲ ߕߘߍ߬ ߞߟߌߟߊ ߞߏ߫ ߜ. ߔ. ߛ. ﴿ ߜߟߏ߬ߝߌ߲߬ ߔߊߞߌ ߛߎ߲ߞߎ߲ߡߊ﴾، ߞߙߎ ߢߌ߲߬ ߞߊ߬ ߘߊߞߎ߲ ߛߌߦߊߡߊ߲߫ ߠߋ߬ ߕߘߍ߬ߒ߬ߘߐ߬ߦߊ. 

ߝߏߣߌ߲ߞߋ ߖߋߟߌߡߊ߲߮ ߞߡߊߣߏ ߸ ߡߍ߲ ߞߊ߲߬ߕߐ߮ ߦߋ߫ ߋߟߌ ߘߌ߫ ،  ߊ߬ ߟߊ߫ ߢߊߓߐߒߝߍ ߞߏߛߐ߲߬ ߞߴߊ߬ ߝߍ߬ ߞߊ߬ ߓߏ߲߬ߓߊ߫ ߞߍ߫ ߡߌ߬ߙߌ߲߬ߘߌ ߢߍ߫ ߊ߬ ߖߍ߬ߘߍ ߟߊ߫ ߞߎ߬ߛߊ߲߬ߧߊ߬ ߘߐ߫ ߸ ߊ߬ ߞߴߊ߬ ߡߙߌߘߐ ߕߊ߬ ߞߊ߬ ߕߊ߯ ߞߊ߬ ߞߊ߬ߝߏ߬ ߞߣߐ߫. ߊ߬ ߕߊ߯ ߘߊ߫ ߜߋ߲ߞߐ߰ߖߌ߬ߘߊ ߟߊ߫ ߁߉߉߈  ߸ ߊ߬ ߞߍߕߐ߫ ߊ߬ ߟߊ߫ ߟߍ߬ߟߍ߬ߟߌ ߘߐ߲ߞߟߌ ߓߐ߫ ߟߊ߫ ߢߐ߲߯ ߡߊ߫ ߦߋ߲ ߡߍ߲ ߘߐ߫ ߞߴߊ߬ ߖߍ߬ߘߍ ߓߌ߬ߟߊ߬ ߖߏ߯ߛߏߖߊ߯ߛߊ߫ ߟߎ߬ ߟߊ߫ ߞߊߡߊ߲ ߘߐ߫ ،  ߏ߬ ߡߍ߲ ߓߐߣߍ߲߫ ߊ߬ ߟߊ߫ ߖߋ߬ߓߌ߬ߦߊ߬ߟߌ ߞߍߞߎߛߊ߲ ߠߊ߫ ߘߐ߲߬ߞߟߌ߬ߟߊ ߡߊ߬ߘߎ߮ ߘߐ߫. 

=== ߊ߬ ߕߐ߭ ===
ߛߊ߲߭ ߝߌ߬ߟߊ ߕߊ߬ߡߌ߲߬ߣߍ߲ ߞߐߝߍ߬ ߝߏߣߌ߲ߞߋ ߢߌ߬ ߓߟߏ߫ ߜߋ߲ߞߐ߰ߖߌ߬ߘߊ ߟߊ߫ ߜߟߍ߬ߦߊ ߘߐ߫ ߸ ߊ߬ ߞߴߊ߬ ߞߐߛߊ߬ߦߌ߲߬ ߖߌ߬ߣߍ߬ ߂ߡ߀߂ ߟߊ߫ ߞߊ߬ ߘߐ߲߬ߞߟߌ߬ ߘߏ߫ ߟߊ߫ ߡߍ߲ ߡߊ߲߬ߞߕߎ߬ ߘߴߊ߬ ߓߟߏ߫ ߞߏ߫ ﴿ߛߋߟߎ ߞߎߟߎ߲ߖߋ߫﴾ ߸ ߏ߬ ߕߘߍ߬ ߖߌ߬ߣߍ߬ߞߊ ߝߏߣߌ߲ߞߋ ߘߏ߫ ߟߋ߬ ߘߌ߫ ߸ ߡߍ߲  ߜߊ߬ߛߌ߬ ߊߡߋߙߌߞߌ߬ ߞߊ߬ߝߏ߫ ߘߍ߬ߣߍ߲ ߠߊ߫ ߞߵߊ߬ ߝߊ߰ ߞߎ߲߬ߠߊ߬ߝߏ߬ߣߌ߲ ߓߊߟߌߦߊ ߘߐ߫ ، ߊ߬ ߞߵߏ߬ ߖߊ߲߬ߛߊ ߏ߬ ߟߊ߫. 

ߝߟߐߡߊ ߏ߬ ߞߐߝߍ߬ ߖߌ߬ߣߍ߬ ߢߍ߫ ߸ ߊ߬ ߞߴߊ߬ ߟߊ߫ ߡߙߌߘߐ ߕߊ߬ߞߏ ߝߌߟߊߣߊ߲ ߞߍ߫ ߞߊ߬ ߓߐ߫ ߞߊ߬ߝߏ߬ ߞߣߐ߫ ߸ ߊ߬ ߟߊ߫ ߛߎߥߊ߲ߘߌߟߌ ߓߍ߬ ߘߊ߫ ߛߣߍ߬ߜ߭ߊߟߌ߫ ߟߋ߬ ߡߴߏ߬ ߘߐ߫ ߸ ߊ߬ ߦߴߊ߬ ߝߍ߬ ߞߴߊ߬ ߟߊ߫ ߜߊߝߋ ߝߟߐߡߊ߲ ߓߐ߫ ߦߋ߲߬ ߡߍ߲ ߘߐ߫ ߸  ߡߍ߲ ߕߐ߯ ߞߏ߫ ﴿ lent et sûr﴾. 

ߊ߬ ߟߊ߫ ߜߊߝߋ ߝߟߐߡߊ߲ ߟߊߓߐ߫ ߞߐߝߍ߬ ߸ ߋߟߌ ߞߡߊߣߏ ߘߍ߲߬ߞߣߍ߬ߦߊ߬ ߘߊ߫ ߞߴߊ߬ ߘߌ߫ ߛߴߊ߬ ߞߟߍ߬ ߟߎ߬ ߘߍ߲߬ߞߣߍ߬ߦߊ߬ ߓߟߏߡߊ߬. 

ߊ߬ ߟߊ߫ ߜߊߝߋ ߝߌߟߊߣߊ߲ ߟߊߞߎ߲߬ߘߎ߬ ߂߀߀߅ ߟߊ߫ ߸ ߏ߬ ߕߘߍ߬ߒ߬ߘߐ߬ߓߊ߮ ߟߎ߬ ߘߏ߫ ߟߋ߬ ߦߋ߫ ߖߏ߯ߛߏ߬ߖߊ߯ߛߊ߫ߟߊ ߜߟߏ߬ߝߌ߲߬ߟߊ߲ߘߌ ߕߌߖߊ߲ߣ ߖߊ ߝߊ߬ߞߏ߬ߟߌ߬ ߘߌ߫ ߸ ߊ߬ ߣߌ߫ ߖߌ߬ߣߍ߬ ߓߐߞߊ߬ߕߘߍ ߘߐ߲߬ߞߟߌ߬ߟߊ ߟߎ߬ ߞߙߎ ߡߍ߲ ߕߐ߯ ߞߏ߫ ﴿espoirs de coronthie﴾. 

ߋߟߌ ߞߡߊߣߏ ߦߋ߫ ߖߌ߬ߣߍ߬ ߓߟߏ߫ ߡߎ߬ߕߎ߲߬ ߛߊ߫ ߸ ߊ߬ ߣߌ߫ ߜߟߏ߬ߝߌ߲߬ߠߊ ߜߙߋ ، ߊ߬ ߞߊ߬ ߜߙߊ߬ ߟߎ߬ ߖߊ߬ߖߏ߲ ߛߌߦߊߡߊ߲߫ ߠߋ߬ ߞߍ߫ ߖߌ߬ߣߍ߬ ߞߣߐ߫ ߸ ߊ߬ ߕߌ߲߬ߞߎߘߎ߲ ߠߎ߬ ߘߐ߫. 

ߞߊ߲ߛߘߌ ߖߏ߯ߦߊߟߌ ߸ ߊ߬ ߖߍ߬ߘߍ ߓߌ߬ߟߊ߬ ߖߌ߬ߣߍ߬ ߜߟߏ߬ߝߌ߲߬ߠߊ ߡߊ߲߬ߕߊ߬ߦߊ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߘߍ߭ ߣߌ߫ ߓߘߍ߬ߓߘߍ߬ߟߌ ߟߎ߬ ߘߐ߫. 

ߊ߬ ߞߊ߬ ߜߊߝߋ ߘߏ߫ ߟߊߓߐ߫ ߂߀߀߆ ߟߊ߫ ߡߊ߲߬ߞߕߎ߬ ߘߴߊ߬ ߓߟߏ߫ ﴿ ߖߋ߬ߟߌ߬ߡߊ߲ߞߊ߲﴾ ، ߏ߬ ߞߍ߫ ߸ ߋߟߌ ߞߡߊߣߏ ߡߙߊ߬ߞߊ߲ ߖߍ߬ߘߍߖߍ߬ߘߍ ߛߐ߬ߘߐ߲߬ ߏ߬ ߘߐ߫ ߡߎ߬ߕߎ߲߬ ߛߌߣߍ߬ ߛߊ߫.  

== ߊ߬ ߘߏ߲߭ ߓߘߍ߬ߓߘߍ߬ߟߌ ߘߐ߫ ==
ߊ߬ ߓߘߊ߫ ߛߊ߲ߖߌ߫ ߦߙߌߞߊ߫ ߓߐ߫ ߋߟߌ ߞߡߊߣߏ ߦߋ߫ ߜߍ߲ߛߍ߲ߞߍߙߍ߲ ߠߎ߬ ߞߎ߲߬ߠߊ߬ߝߎߟߋ߲ ߓߊߟߌߦߊ ߣߴߊ߬ߟߎ߬ ߕߐ߬ߢߍ߬ߟߌ߬ ߡߊߞߊ߲ߞߊ߲ ߠߋ߬ ߟߊ߫ ߖߌ߬ߣߍ߬ ߣߌ߫ ߜߟߏ߬ߝߌ߲߬ߠߊ. ߊ߬ ߞߵߊ߬ߟߎ߬ ߞߟߍ߬ ߘߊߡߌ߬ߣߊ߬ ߞߊ߬ߦߌ߯ ߊ߬ ߟߊ߫ ߘߐ߲߬ߞߟߌ߬ߟߊ ߕߎ߬ߜߍ߬ߕߎ߬ߜߍ߬ߦߊ ߘߊߡߌ߬ߣߊ߬ ߕߎߡߊ ߟߊ߫ ߸ ߊ߬ ߣߌ߫ ߞߎ߲߬ߠߊ߬ߛߌ߮ ߞߏߖߎ߯ߦߊ߫ ߞߟߍ߬ ߟߎ߬. ߊ߬ ߞߴߊ߬ ߟߊߛߋ߫ ߂߀߁߈ ߠߊ߫ ߞߴߊ߬ ߓߘߊ߫ ߘߊ߲߭  ߛߌ߰ ߊ߬ ߟߊ߫ ߘߐ߲߬ߞߟߌ߬ߟߊ ߝߏ߲߬ߝߏ߲߬ߠߊ. ߊ߬ ߞߴߊ߬ ߟߊ߫ ߓߘߍ߬ߓߘߍ߬ߟߌ ߞߙߎ ߛߌ߲ߘߌ߫ ߡߎ߬ߕߎ߲߬ ߣߊߟߌ߬ߡߎ߲߫ ߖߌ߬ߣߍ߬ߞߊ ߟߎ߬ ߞߙߎ ߣߴߊ߬ߟߎ߬ ߟߊ߫ ߓߍ߲߭ ߠߴߊ߬ߟߎ߬ ߟߊ߫ ߓߍ߯ߦߊ ߥߙߎߞߟߌ ߘߌ߫ ߞߊ߬ߣߌ߲߬ ﴿ ߖ. ߓ. ߓ. ߥ.﴾. 

߂߀߁߉ ߟߐ߬ߓߊߟߌ ߘߐ߫ ߸ ﴿ߖ ߲ߓ. ߓ. ߥ.﴾ ߘߏ߲߬ ߘߊ߫ ߖߌ߬ߣߍ߬ ߞߎ߬ߙߎ߲߬ߘߎ ߝߊ߬ߛߏ߬ߟߊ߬ߞߊ ߡߊߞߊ߲ߞߊ߲ ߕߋ߲߬ ߠߎ߬ ﴿ FNDC﴾ ߝߍ߬ ߞߊ߬ ߊߟߌߝߊ߫ ߞߐ߲ߘߍ߫ ߓߊ߬ߟߌ߬ ߸ ߏ߬ ߡߍ߲ ߕߘߍ߬ ߦߋ߫ ߞߊ߲ߕߌ߯ߦߊ ߟߊ߫ ߞߊ߬ߦߌ߯ ߂߀߁߀ ߸ ߖߐ߲߬ߛߴߊ߬ ߞߊߣߊ߬ ߞߎ߬ߙߎ߲߬ߘߎ ߡߊߝߊ߬ߟߋ߲߬ ߞߵߊ߬ ߖߘߍ߬ ߢߣߊߓߊ߯ߦߊ߫ ߂߀߂߀ ߣߊ߬ߕߐ ߢߣߊߕߊߟߌ ߟߎ߬ ߘߐ߫. ߞߴߊ߬ ߛߌ߰ߞߏ ߃߲ ߞߍ߫. 

== ߊ߬ ߘߎ߲߬ߘߎ߬ߡߊ߬ ߞߏ ==
ߋߟߌ ߞߡߊߣߏ ߟߋ߬ ߦߋ߫ ߘߐ߲߬ߞߟߌ߬ߟߊ߬ߟߊ ߋߟߌߛߌߦߊ ߝߊ߬ ߘߌ߫. 

=== ߜߊߝߋ ===

== ߦߟߌߣߐ ߟߎ߬ ߣߌ߫ ߦߟߌߡߊߛߙߋ ==
