'''ߘߊ߬ ߖߊ߬ߙߊ߫'''߸ ߥߟߊ߫ ''ߘߊ߬ ߡߐ߲߬ߛߐ߲߫ ߖߊ߬ߙߊ߫'' ߕߘߍ߬ ߦߋ߫ ߦߋ߫ [[ߛߋߜ߭ߎ߫ ߓߊ߲ߓߊߙߊ߲߫ ߡߊ߲ߛߟߊ]] ߡߊ߲߬ߛߊ ߘߏ߫ ߟߋ߬ ߘߌ߫. ߡߐ߲߬ߛߐ߲߫ ߖߊ߬ߙߊ߫ ߘߋ߲߸ ߊ߬ ߡߊ߲߬ߛߦߊ߬ ߘߊ߫ ߁߈߀߈ ߣߌ߫ ߁߈߂߇ ߟߎ߫ ߕߍ߫. ߊ߬ ߞߵߊ߬ ߞߎ߲߬ߓߐ߫ ߛߋߜ߭ߎ߫ ߓߊ߲ߓߊߙߊ߲߫ ߠߎ߬ ߟߊ߫ ߖߊ߲߬ߖߏ߲ ߕߎ߬ߡߊ ߟߋ߬ ߟߊ߫߸ ߡߍ߲ ߞߊ߬ ߟߐ߬ߘߎ߯ ߞߟߊ߬ߟߊ߬ߡߊ߫ ߢߊ߬ ߥߊ߯ߕߌ ߏ߬ ߟߊ߫.

== ߞߊ߲߬ߛߓߍߟߌ ==
ߊ߬ ߡߊ߫ ߡߊ߲߬ߛߊ߬ߟߊ ߟߊߥߙߊ߬ ߦߴߊ߬ ߝߊ߬ ߞߵߊ߬ ߞߍ߫ ߢߊ ߡߍ߲߸ ߒ߬ߞߵߊ߬ ߞߊ߬ ߛߋߜ߭ߎ߫ ߡߊ߲߬ߛߊ߬ߟߊ ߟߊߥߙߊ߬ ߊ߬ ߣߌ߫ ߞߵߊ߬ ߝߊ߲߬ߞߊ ߟߊߥߙߊ߬ ߓߘߍߞߍ߭. ߊ߬ ߞߵߊ߬ ߞߟߏߜߟߍ߬ߦߊ߫ ߛߋߞߎ߫ ߊߡߊߘߎ߫ ߟߊ߫ ߡߊߛߌ߬ߣߊ߬ ߝߌߟߊ߫ ߝߊ߯ߡߟߊ ߞߘߐ߫߸ ߏ߬ ߡߍ߲ ߞߊ߬ ߞߟߍ߬ ߓߛߍ ߘߏ߫ ߟߊߥߟߌ߬ ߛߏߡߊ ߟߎ߬ ߞߊ߲ߡߊ߬. ߊ߬ ߡߊ߬ߞߍ ߗߍ߬ߝߟߐ ߖߊ߬ߙߊ߫ ߟߋ߬ ߞߵߊ߬ ߣߐ߬ߘߐߓߌ߬ߟߊ߬.

ߘߊ߲ߛߎߘߎ߲ 

ߖߊ߲߬ߖߏ߲ ߡߍ߲ ߕߊ߬ߡߌ߲߬ ߘߊ߫ ߛߋߜ߭ߎ߫ ߓߊ߲ߓߊߙߊ߲߫ ߡߊ߲ߛߟߊ ߘߐ߬ߝߐ ߘߐ߫ ߞߊ߬ ߓߍ߲߬ ߊ߬ ߡߊ߲߬ߛߊ߬ߓߏ߲ ߠߎ߬ ߡߊ߬ ߡߍ߲ ߠߎ߬ ߡߊ߲߬ߛߦߊ߬ ߘߊ߫߸ ߖߙߊ߬ߛߌ ߟߎ߬߸ ߏ߬ ߜߘߌߛߌ߰ߓߊ߮ ߦߋ߫ [[ߒ߬ߜ߭ߏ߬ߟߏ߫ ߖߊ߬ߙߊ߫]] ߟߋ߬ ߘߌ߫߸ ߏ߬ ߡߍ߲ ߘߋ߲ ߘߏ߫ ߦߋ߫ [[ߡߐ߲߬ߛߐ߲߫ ߖߊ߬ߙߊ߫]] ߘߌ߫. ߘߊ߬ ߡߐ߲߬ߛߐ߲߫ ߖߊ߬ߙߊ߫ ߡߍ߲ ߡߊ߬ߡߊ߬ߙߋ߲ ߦߋ߫ ߒ߬ߜ߭ߏ߬ߟߏ߫ ߖߊ߬ߙߊ߫ ߘߌ߫߸ ߠߴߊ߬ ߣߐ߬ ߟߐ߬ߘߎ߯ ߞߟߊ߬ߟߊ߬ߡߊ߫ ߢߊ߬ ߟߊ߫ ߖߊ߲߬ߖߏ߲ ߘߐ߫߸ ߊ߬ ߜߋ߲ߜߋ߲߫ ߊ߬ ߞߊ߬ ߘߟߊߛߌ߯ߟߌ ߡߍ߲ ߠߊߥߟߌ߬ ߖߎ߮ ߟߎ߬ ߟߊ߫ ߛߏ߫ ߖߐ߲ߞߐߟߐ߲ߣߌ߲߫߸ ߛߴߏ߬ ߦߋ߫ [[ߞߙߊ߲߬ߕߊ߬ ߓߊ߲ߓߊߙߊ߲߫ ߡߊ߲ߛߟߊ]] ߟߋ߬ ߘߐ߫߸ ߡߊ߲߬ߛߊ߫ ߡߋ߬ߙߌ߬ߤߋߙߌ߫ ߕߘߍ߬ ߦߋ߫ ߡߍ߲ ߞߎ߲߬ߠߊ߫. ߊ߬ ߞߊ߬ ߛߊߡߊ߲ߦߣߊ߫ ߛߏ ߞߐ߲ߛߐ߲ߧߊ߫ ߞߵߊ߬ ߕߘߍ߬ ߝߌߟߊ߫ ߡߊ߲ߛߊ߫ ߛߎߓߊ߮ [[ߓߊߛߌ߫ ߖߊ߬ߞߌ߬ߕߋ߬]] ߦߴߏ߬ ߞߎ߲߬ߠߊ߫.
 
ߘߊ߬ ߣߌ߫ ߖߋ߬ߟߌ߬ߞߍ߫ ߗߍ߲߬ߞߜ߭ߌ߬ߓߊ߫ ߘߊ߲߬ߕߋ߫ ߟߎ߫ ߟߋ߬ ߕߘߍ߬ ߦߋ߫ [[ߛߋߜ߭ߎ߫]] ߡߐ߰ ߡߊߟߐ߲ߣߍ߲ߓߊ ߘߌ߫߸ ߏ߬ ߡߍ߲ ߕߘߍ߬ ߦߴߊ߬ ߟߊߟߌ߯ߟߊ ߘߌ߫.

ߊ߬ ߕߐ߮ ߓߐ߫ ߘߊ߫ [[ߓߞߊߙߌߖߊ߲߫ ߞߐ߲ߘߍ߫]] ߟߊ߫ ߖߊ߲߬ߖߏ߲ ߘߐ߫߸ ߏ߬ ߡߍ߲ ߞߊ߬ ߓߙߌ߬ߛߌ߫ ߞߟߍ߬. ߓߙߌ߬ߛߌ߬ߞߏ ߞߍ߫ ߘߊ߫ ߛߋߜ߭ߎ߫ ߞߊ߲߬ ߓߊߓߐߒߡߊߞߏ ߟߋ߬ ߘߌ߫߸ߓߞߊߙߌߖߊ߲߫ ߠߋ߬ ߞߊ߬ ߡߊ߲߬ߛߊ߬ߟߊ ߟߊߞߛߌ߫ ߞߊ߬ ߓߐ߫ ߊ߬ ߡߊ߲߬ߕߙߐ ߡߊ߬.

== ߓߐ߲ߛߐ߲ߧߊ ߣߌ߫ ߖߊ߲߬ߓߌ߬ߟߊ߬ߟߌ ߞߎ߬ߛߊ߲߬ߧߊ߬ߞߏ ߟߎ߬ ߘߐ߫ ==
ߘߊ߬ ߡߐ߲߬ߛߐ߲߫ ߖߊ߬ߙߊ߫ ߕߐ߮ ߦߋ߫ ߕߏ߫ ߟߊ߫ ߝߐ߫ ߟߊ߫ [[ߊߝߙߌߞߌ߫ ߕߟߋ߬ߓߋ|ߊߝߙߌߞߌ߬ ߕߟߋ߬ߓߋ]] ߖߊ߲߬ߖߏ߲ ߠߎ߬ ߘߐ߫߸ ߡߍ߲ߢߐ߲߯ߠߊ ߘߐ߫ ߛߐ߲߬. ߊ߬ ߦߋ߫ ߛߋߜ߭ߎ߫ [[ߓߊ߲ߓߊߙߊ߲߫]] ߖߊ߲ߖߏ߲ ߗߍ߬ߝߊߘߌ߲ ߘߏ߫ ߟߋ߬ ߘߌ߫߸ ߡߍ߲ ߓߌ߬ߟߊ߬ߣߍ߲߬ ߦߋ߫ ߛߋߜ߭ߎ߫ ߡߊ߲߬ߛߊ߬ߟߊ ߘߐ߬ߝߐ ߡߊ߬ ߛߐ߲߬. ߛߋ߬ߧߊ ߣߌ߲߬ ߘߐ߫߸ ߞߊ߬ ߓߍ߲߬ ߞߏߢߐ߲߮ ߗߍ߬ߝߊ߬ߘߌ߲߬ߦߊ ߡߊ߬߸ ߊ߬ ߦߋ߫ ߞߏߝߐ߫ ߟߊ߫ ߛߌߟߡߊߞߊ߬ ߣߌ߫ ߔߎߟߐ߬ߙߌ߫ ߟߎ߫ ߟߊ߫ ߖߊ߲߬ߖߏ߲ ߠߎ߬ ߘߐ߫߸ ߏ߬ ߟߎ߬ ߦߋ߫ ߝߌߟߊ߫ ߞߟߍߡߊߛߎߧߟߊ߫ ߝߌ߬ߟߊ߬ ߟߎ߫ ߟߋ߬ ߘߌ߫ ߡߍ߲ ߠߎ߬ ߞߵߊ߬ߟߎ߬ ߞߟߏߜߟߍ߬ߦߊ߫ ߘߊ߬ ߡߐ߲߬ߛߐ߲߫ ߠߊ߫ ߖߊ߬ߡߊߙߌ ߡߊ߬ [[ߡߊߛߌ߬ߣߊ߫]] ߕߌ߲߬ߞߎߘߎ߲ ߘߐ߫ ([[ߡߊ߬ߟߌ߬ߓߊ|ߡߊ߬ߟߌ]] ߟߊ߫). 

ߘߊ߬ ߡߐ߲ߛߐ߲߫ ߖߙߊ߬ ߟߊ߫ ߝߊ߲߬ߞߊ߬ ߟߊ߬ߛߐ߬ߘߐ߲߬ߢߊ ߖߌ߬ߦߊ߬ߝߟߍ߬ ߘߊߞߎ߲ ߘߐ߫ ߂߀߁߀ ߠߊ߫: ߘߊ߬ ߡߐ߲ߛߐ߲߫߸ ߛߊߡߊ߲ߦߣߊ߫ ߞߐ߲ߛߐ߲ߧߊ߸ ߡߍ߲ ߓߟߏߦߊ߫ ߘߊ߫ [[ߛߘߌ߫ ߝߊ߬ߛߊߙߊ߬ ߖߊ߬ߓߊ߬ߕߍ߫]] ߓߟߏ߫. ߖߌ߬ߦߊ߬ߖߟߎ ߞߊ߬ (UEMOA) ߡߊ߬ߢߍ߯ߙߍ ߣߌ߫ ߞߎ߬ߢߊ߬ߘߐ ߟߎ߬ ߛߐ߬ߘߐ߲߬ ߝߋߛߑߔߊߞߏ ߟߊ߫ ߂߀߁߁ ߢߐ߲߯ߓߍ߲ ߘߐ߫. 

ߦߟߌߣߐ ߣߌ߫ ߦߟߌߡߊߛߙߋ ߟߎ߬
