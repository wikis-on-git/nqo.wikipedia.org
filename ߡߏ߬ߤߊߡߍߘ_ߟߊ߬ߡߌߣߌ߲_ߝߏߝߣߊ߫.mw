{{ߘߕߊߓߐߞߛ}}

'''ߡߏ߬ߤߊ߬ߡߊ߬ߘ ߟߊ߬ߡߌߣߌ߲ ߝߏߝߣߊ''' ߡߏߦߌ߫ ߘߊ߫ ߁߉߄߉ ߟߋ߬ ߟߊ߫ ߡߊ߬ߘߌ߬ߣߊ߫ (ߞߊ߲ߞߊ߲߫-ߡߊ߬ߘߌ߬ߣߊ߫) ߟߋ߬߸ [[ߞߊ߲ߞߊ߲߫]]߸ [[ߖߌ߬ߣߍ߫|ߖߌ߬ߣߍ߫ ߞߊ߲ߓߍ߲]], ߊ߬ ߦߋ߫ [[ߘߊ߬ߡߊ߲ ߞߋ߬ߥߎ߬ߣߍ߲߬ߞߋߥߎ]] ߟߋ߬ ߘߌ߫߸ ߊ߬ ߦߋ߫ ߖߌ߬ߣߍ߫ [[ߘߎ߱ߘߐ߬ߞߏ߬ߦߊ߬ߟߊ߫]] () ߟߋ߬ ߘߌ߫߸ [[ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲߬ߠߊ]] ߟߋ߬ ߘߌ߫߸ ߊ߬ ߣߌ߫ [[ߓߘߍ߬ߓߘߍ߬ߟߌ߬ߟߊ]] ߝߣߊ߫<ref>ߞߎߡߘߊ ߣߌ߲߬ ߘߟߊߡߌ߬ߘߊ߬ߣߍ߲߫ ߦߋ߫ ߝߊ߬ߙߊ߲߬ߛߌ ߥߞߌߔߋߘߌߦߊ ߟߋ߬ ߡߊ߬</ref>.

ߊ߬ߟߋ ߟߋ߬ ߕߘߍ߬ ߦߋ߫ ߖߌ߬ߣߍ߫ ߞߊ߲ߓߍ߲ [[ߞߏߕߌ߯ ߝߟߐ]] ߟߊ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߟߊߟߌ߰ߟߌ߬ߟߊ ߘߌ߫ ߂߀߀߄ ߣߌ߫ ߂߀߁߁ ߠߎ߫ ߕߍ߫߸ ߞߊ߬ ߣߊ߬ ߕߏ߫ ߞߍ߫ ߟߊ߫ [[ߘߊ߬ߡߊ߲ ߣߌ߫ ߘߎ߰ߘߐ߬ߛߓߍ ߞߏߕߌ߮]] ߘߌ߫ ߂߀߁߁ ߣߌ߫ ߂߀߁߄ ߠߎ߬ ߕߍ߫. ߊ߬ ߦߋ߫ ߘߊ߯ߙߋ߫ ߊߝߙߌߞߊ߫ ߞߐ߲ߛߎߟߑߕߌ߲߫ ߜߘߌߛߌ߰ߓߊ߮ ߛߌ߲߬ߝߏ߲ ߘߏ߫ ߟߋ߬ ߘߌ߫.

== ߞߊ߲߬ߛߓߍߟߌ ߣߌ߫ ߞߊ߬ߙߊ߲ ߠߎ߬ ==
ߊ߬ ߦߋ߫ [[ߖߊ߯ߓߘߊ ߜ߭ߡߊߟ ߊߓߑߘߍߟ ߣߊߛߍ߯ߙ|ߜ߭ߡߊߟ ߊߓߑߘߍߟ ߣߊߛߍߙ ߛߋߒߞߏߟߦߊߥߙߍ ߘߋ߬ߙߌ߬ߘߊ]] ߖߐ߲ߓߐ߲ߕߌ߮ ߘߏ߫ ߟߋ߬ ߘߌ߫ [[ߞߐߣߊߞߙߌ߫]]߸ ߊ߬ ߣߌ߫ [[ߘߎ߰ߘߐ߬ߛߓߍ]] ߣߌ߫ [[ߝߊ߬ߛߏ߬ߟߊ߬ߞߊ ߖߌߛߎ߲ߞߋߡߎ߲ ߘߋ߬ߙߌ߬ߘߊ ߊߟߌߗ߭ߋߙߌ߫]] (hydrocarbure)߸ ߊ߬ ߣߌ߫ [[ߕߊߖߌ ߘߎ߰ߘߐ߬ߞߏ]] (Géophysique) ߘߐ߫. ߥߊߟߌߘߊ ߡߙߊ߬ߟߌ ߛߙߋߓߍ ߦߴߊ߬ ߓߟߏ߫߸ ߞߋ߬ߡߎ߬ߓߏ ߡߙߊ߬ߟߌ ߘߐ߫߸ ߣߊ߲߬ߝߟߏ߬ߦߊ߬ߟߌ ߣߌ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߘߐ߫ ߞߊ߬ ߝߘߊ߫  ߖߊ߯ߓߘߊ ߛߊ߲ߕߊ ߞߑߟߙߊ߫ ߟߊ߫ ߞߊߟߌߝߐߙߣߌ߫߸ ߊ߬ ߣߌ߫ ߟߊ߬ߞߐ߰ߟߌ߫ ߕߊ߲ߓߊ߲ ߘߏ߫ ߘߐ߫ ߡߍ߲ ߓߟߏߡߊߞߊ߬ߣߍ߲߫ ߦߋ߫ ߓߐߒߣߘߐߟߌ ߞߊ߲ߡߊ߬ ߘߟߊߟ߸ ߕߋߞߑߛߊߛ.   

== ߓߟߏߡߞߊ ߜߋ߬ߙߋ ==
ߡߏ߬ߤߊߡߍߘ ߟߊ߬ߡߌߣߌ߲ ߝߏߝߣߊ ߞߵߊ߬ ߟߊ߫ ߘߊߞߎ߲ ߘߊߡߌ߬ߣߊ߬ ߟߌߓߌ߫ ߟߋ߬ ߁߉߇߆ ߟߊ߫߸ [[ߛߊߤߌߙ ߝߌߍߟߘ ߕߊߖߌߓߐߘߊ]] (Pétrolifères) ߟߊ߫߸ ߊ߲߬ߜ߭ߌߟߋ ߘߐ߫ [[ߊ߬ߙߊ߬ߓߌ߬ߦߊ߲ ߜ߭ߐߟߝ ߐ߯ߌߟ ߞߐ߲ߔߌߣߌ߬]]. ߊ߬ ߓߊ߯ߙߊ߫ ߘߊ߫ ߖߌ߬ߣߍ߬ ߕߊߖߌ߫ ߞߏ ߖߏߙߏ߲ߘߏߦߊ߫ ߗߋߘߊ ߘߏ߫ ߟߴߏ߬ ߟߋ ߞߐ߫ ߛߊ߫.  

߁߉߈߇ ߣߌ߫ ߁߉߈߉ ߟߎ߫ ߕߍ߫߸ ߊ߬ ߞߊ߬ ߖߌ߬ߣߍ߫ ߕߊߖߌߞߏ ߓߏߟߏ߲ߝߘߊ ߛߘߊߟߊߟߌ ߞߍ߫ ߞߊ߬ߝߏ߬ ߓߐߣߍ߲ߢߐ߲߰ߡߊ ߟߎ߬ ߘߐ߫߸ ߊ߬ ߣߌ߫ ߊ߬ ߣߌ߫ ߡߊ߲߬ߕߏ߲߬ߕߍ ߝߣߊ߬ߝߣߊ ߞߏߟߊߘߍ ߟߎ߬ ߘߐ߫ ߦߏ߫ ߕߟߎ߫ ߥߊߟߌߘߊ ߟߎ߬ ߟߊ߫߸ [[ߛ߭ߍߟ ߌ߲ߕߊ߬ߣߊߛ߭ߐ߲ߣߊߟ]] (SHELL INTERNATIONAL)߸ [[ߕߏߕߊߟ-ߛߋ.ߍߝ.ߔߋ߫]] (Total-CFP)߸ ߘߋߡߌߣߋߞߛ (Deminex), [[ߘߋ.ߋ.ߊ-ߘߐߕߗ]] (DEA-Deutsch)߸ [[ߕߋߞߑߛߊߞߏ]] (Texaco)߸ [[ߔߋߕߙߏߝߌߣߊ߫]] (Petrofina)߸ ߊ߬ ߣߌ߫ [[ߙߋߔߑߛߐߟ ߍߞߛߑߔߑߟߏߙߊߛ߭ߐ߲]] (Rapsol Exploration).

߁߉߉߀ ߟߊ߫߸ ߊ߬ ߘߏ߲߬ ߘߊ߫ [[ߖߌ߬ߣߍ߫ ߢߎߡߍߞߏ ߞߏߟߊߘߍ]] ߘߐ߫ (ߛߏߗ߭ߍߟ «SOGEL») ߖߊ߬ߥߏ ߗߋߕߌ߯ ߛߙߍߞߍ ߘߌ߫. ߊ߬ ߕߏ߫ ߘߊ߫ ߘߊߞߎ߲ ߏ߬ ߘߐ߫ ߦߋ߲߬߸ ߊ߬ ߞߊ߬ ߛߊ߲߬ߠߌ߲߬ߢߐ߲߰ ߓߟߋߓߟߋ ߟߎ߬ ߟߊ߫ ߖߊ߬ߕߋ߬ߘߊ ߡߙߊ߬ ߘߊߞߎ߲ ߟߐ߬ߘߎ߮ ߕߊ߬߸ ߊ߬ ߣߌ߫ ߞߊ߬ ߕߍߓߊ߯ߦߊ ߟߊߘߏ߲߬ ߊ߬ ߣߌ߫ ߞߎ߲߬ߠߊ߬ߛߌ߮ ߡߊ߲߬ߕߏ߲߬ߕߍ ߘߋ߬ߙߌ߬ߘߊ ߟߎ߬ ߕߍ߫. 

߁߉߉߃ ߟߊ߫߸ ߊ߬ ߞߊ߬ [[ߊߡߍߙߌߞߌ߬ ߡߊ߲߬ߕߏ߲߬ߕߍ ߟߊߛߓߊ߬ߕߌ ߖߋ߬ߕߌ߬ߘߊ]] (ߎ.ߍߛ.ߋ.ߊߌ.ߘߌ߬ «USAID») ߟߊ߫ ߖߌ߬ߣߍ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߢߡߊߦߟߍߡߊ߲ ߖߊ߬ߕߋ߬ߘߐ߬ߛߌ߮ ߘߊߝߍߛߌ߰. ߊ߬ ߞߊ߬ ߕߘߍ߬ ߘߊ߫ [[ߖߌ߬ߣߍ߬ ߞߊ߲ߓߍ߲ ߕߊ߲ߓߊ߲ ߜߍߓߏ߲]] ߢߡߊߦߟߍߡߊ߲ߠߌ߲ ߘߐ߫߸ ߝߊ߲߬ߝߘߊ ߞߏߕߌ߮߸  ߣߊ߲߬ߝߟߏ߬ߦߊ߬ߟߌ ߣߌ߫ ߛߣߍ߬ߞߍ ߟߎ߬ ߞߏߕߌ߮߸ ߊ߬ ߣߌ߫ ߞߊ߬ ߕߘߍ߬ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߠߊߛߓߊ߬ߕߌ ߝߊ߲߬ߝߘߊ ߢߡߊߦߟߍ߬ߡߊ߲ ߘߐ߫ ߡߍ߲ ߞߛߊ߬ߓߌ ߛߋ߫ ߘߊ߫ ߊ.ߞ.ߘ ߘߏߟߊߙ ߞߋ߲߬ߥߟߎ߫ ߇߈,߈ ߘߐ߫ ߞߵߊ߬ ߕߏ߫ ߥߏ߭.ߍߛ.ߊߌ.ߘߌ߬ (USAID) ߟߊ߫߸ ߊ߬ ߓߌ߬ߟߊ߬ ߘߊ߫ ߛߣߍ߬ߞߍ ߖߎ߬ߕߍ߮ ߣߴߊ߬ ߖߎ߬ߟߊ߬ߦߊ ߖߊ߬ߕߋ߬ߘߐ߬ߛߌ߮ ߟߎ߬ ߗߋߕߌ߯ߦߊ ߟߊ߫ ߢߐ߲߯ ߞߐ߫߸ ߞߊ߬ ߞߍ߫ ߛߣߍ߬ߞߍ ߘߐߖߊ߬ߥߏ ߟߊ߬ߞߊ߲߬ߘߊ߬ߟߌ ߗߋߕߌ߮ ߝߣߊ߫ ߘߴߏ߬ ߞߐ߫߸ ߞߊ߬ ߓߊ߲߫ ߞߊ߬ ߞߍ߫ ߣߊ߲߬ߝߟߏ߬ߦߊ߬ߟߌ߫ ߡߊߓߍ߲߬ߣߍ߲ (microfinance) ߠߎ߬ ߗߋߕߌ߮ ߘߌ߫߸ ߞߊ߬ ߣߊ߬ ߕߏ߫ ߞߍ߫ ߟߊ߫ ߛߎ߲ߞߎ߲ ߛߐ߬ߘߐ߲߬ߘߊ ߣߌ߫ ߛߣߍ߬ߞߍ ߖߊ߬ߕߋ߬ߘߐ߬ߛߌ߮ ߗߋߕߌ߯ ߛߙߍߞߍ ߘߌ߫ ߞߐ߮ ߟߊ߫.    
[[ߞߐߕߐ߮:Mohamed Lamine Fofana - 2011.jpg|thumb|ߡߏ߬ߤߊ߬ߡߊ߬ߘ ߟߊ߬ߡߌߣߌ߲ ߝߏߝߣߊ߫ ߦߋ߫ ߟߊ߬ߘߍ ߘߐ߫ ߔߊ߬ߙߌ߫]]


ߊ߬ ߓߊ߲ ߞߐ ߘߐ߫ ߛߊ߲߬ ߕߊ߲ߣߌߛߓߊ߬ ߞߍ߫ ߟߊ߫ ߦߎ߭.ߍߛ.ߊߌ.ߘߌ (USAID) ߟߊ߫߸ ߊ߬ ߕߐ߯ߦߊ߫ ߘߊ߫ ߂߀߁߄ ߠߊ߫ ߞߵߊ߬ ߞߍ߫ [[ߖߌ߬ߣߍ߫ ߞߏߕߌ߯ ߝߟߐ]] ߟߊߟߌ߯ߟߊ ߘߌ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߞߎ߲߬ ߠߊ߫߸ ߞߵߊ߬ ߟߐ߬ ߘߐ߬ߛߙߋ ߡߍ߲ ߠߎ߬ ߟߐ߬ߣߍ߲߫ ߦߋ߫ [[ߘߊ߬ߡߊ߲߬ߞߏ]] ߣߌ߫ [[ߘߎ߰ߘߐ߬ߛߓߍ]] ߟߎ߬ ߡߊ߬ ߛߊ߲߬ ߇ ߖߊ߬ߣߍ߲ ߞߘߐ߫.

߂߀߁߁ ߓߌ߲ߠߊߥߎߟߋ߲ ߕߟߋ߬ ߆ ߟߊ߫߸ ߞߊ߲ߕߌ߯ [[ߊߟߌߝߊ߫ ߞߐ߲ߘߍ߫]] ߞߵߊ߬ ߕߐ߯ߦߊ߫ ߞߵߊ߬ ߞߍ߫ [[ߘߊ߬ߡߊ߲ ߣߌ߫ ߘߎ߰ߘߐ߬ߛߓߍ ߟߎ߬ ߞߏߕߌ߮]] ߘߌ߫ ߘߌ߫. ߊ߬ ߞߵߊ߬ ߟߊ߫ ߞߏߕߌ߯ߘߊ ߡߎ߰ߡߍ ߢߊߞߎߘߦߊ߫ ߞߊ߬ ߘߊ߬ߡߊ߲߬ߞߏ ߞߎ߬ߙߎ߲߬ߘߎ߬ ߞߎߘߊ߫ ߟߊߘߊ߲߫߸ ߞߊ߬ ߘߊ߬ߡߊ߲ ߘߎ߰ߘߐ߬ߛߙߋ (cadastre) ߟߎ߬ ߢߡߊߛߊ߬ߦߌ߫߸ ߊ߬ ߣߌ߫ ߞߊ߬ ߘߊ߬ߡߊ߲߬ߞߏ ߞߎ߲߬ߠߞߊ߬ߟߌ ߣߌ߫ ߘߐ߬ߛߏ߬ߘߏ߲߬ߜߊ߬ߟߌ ߟߎ߬ ߢߐ߲߯ ߢߊߦߋ ߛߌߦߊߡߊ߲߫ ߠߎ߫ ߞߟߊ߬ߣߐ߬ߦߊ߫ ߡߊ߲߬ߕߏ߲߬ߕߍ ߞߏߟߊߘߍ߫ ߓߟߋߓߟߋ ߟߎ߬ ߝߍ߬. ߏ߬ ߥߊ߯ߕߌ߫ ߞߋߟߋ߲ ߏ߬ ߟߊ߫߸ ߊ߬ ߞߊ߬ ߖߡߊ߬ߣߊ ߣߌ߫ [[ߛ߭ߌߣߌ߲߬]] ߠߊ߫ ߡߊ߬ߘߏ߲߬ߢߐ߲߰ߠߊ ߖߎ߬ߓߐ߫ ߏ߬ ߡߍ߲ ߡߊ߬ߞߏ ߦߋ߫ ߓߐ߬ߓߐ߬ ߝߟߐ ߓߊߞߍ ߛߴߊ߬ ߘߌ߫ ߛߋ߫ ߛ߭ߌߣߌ߲ߞߊ ߟߎ߬ ߟߊ߫ ߣߊ߲߬ߝߟߏ߬ߟߊ߬ߓߊ߯ߙߊ ߡߊߛߊ߬ߡߊ߲߬ ߠߊ߫ ߖߍ߬ߣߍ߫.  

== ߦߟߌߣߐ ߣߌ߫ ߦߟߌߡߊߛߙߋ ߟߎ߬ ==
{{ߖߌ߬ߣߍ߫ ߓߏ߲߬ߘߊ}}ߖߊߓߏ߲߬ߘߊߖߊߓߏ߲߬ߘߊߓߏ߲߬ߘߊߖߊߓߏ߲߬ߘߊߖߊߓߏ߲߬
[[ߦߌߟߡߊ:ߖߊ߯ߓߘߊ ߛߊ߲ߕߊ߫ ߞߑߟߙߊ߫ ߞߊ߬ߙߊ߲߬ߠߊ߬ߘߋ߲]]
[[ߦߌߟߡߊ:ߖߌ߬ߣߍ߫ ߞߏߕߌ߮]]
[[ߦߌߟߡߊ:ߞߊ߬ ߡߏߦߌ߫ ߞߊ߲ߞߊ߲߫]]
[[ߦߌߟߡߊ:ߞߊ߬ ߡߏߦߌ߫ ߁߉߄߉ ߟߊ߫]]
[[ߦߌߟߡߊ:ߖߊ߯ߓߘߊ ߜ߭ߊ߬ߡߊߟ ߊߓߑߘߍߟ ߣߊߛߍߙ ߞߊ߬ߙߊ߲߬ߠߊ߬ߘߋ߲]]
