{{ߘߕߊߓߐߞߛ}}

'''ߦߊߦߊ߬ ߞߋߕߊ߬''' (ߛߐ߬ߘߐ߲߬ ߘߊ߫ ߁߉߄߀) ߖߐ߲ߓߐ߲ߦߊ߫ ߣߍ߲߫ ߦߋ߫ [[ߡߐߛߑߞߎ߫ ߖߊ߯ߓߘߊ]] ߟߋ߬ ߟߊ߫ [[ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲]] ߣߌ߫ ߡߙߊ߬ߟߌ ߘߐ߫ ߁߉߆߅ ߕߍߡߟߊ ߘߐ߫. ߊ߬ ߦߋ߫ ߖߌ߬ߣߍ߫ ߥߛߊ߬ߘߋ߲ ߘߏ߫ ߟߋ߬ ߘߌ߫ ߁߉߉߅ ߟߊ߫.

== ߞߊ߲߬ߛߓߍߟߌ ==
ߊ߬ ߦߋ߫ ߓߘߍ߬ߓߘߍ߬ߟߌ߬ߟߊ ߟߋ߬ ߘߌ߫ ߞߐߘߏ߲ߓߊ߮ ߟߎ߬ ߘߐ߫߸ ߊ߬ ߦߋ߫ [[ߢߍߕߊ߮ ߣߌ߫ ߟߊ߬ߞߎ߬ߘߦߊ߬ߟߌ ߘߍ߭]] ߜߘߌߛߌ߰ߓߊ߮ ߘߏ߫ ߟߋ߬ ߘߌ߫߸ ߡߍ߲ ߘߐߘߏ߲߬ߣߍ߲߬ ߦߋ߫ [[ߖߌ߬ߣߍ߫]] ߟߊߕߟߊ ߣߌ߫ ߓߍ߲߭ ߠߊ߫. 

ߢ.ߟ.ߘ (ߢߍߕߊ߮ ߣߌ߫ ߟߊ߬ߞߎ߬ߘߦߊ߬ߟߌ ߘߍ߭) ߥߛߊ߬ߘߋ߲߸ ߦߊߦߊ߬ ߞߋߕߊ߬ ߓߐ߫ ߘߊ߫ ߞߙߎߞߊ ߘߐ߫. ߊ߬ ߓߙߐߕߐ߫ ߘߊ߫ ߥߊ߬ߛߌ߬ߥߙߊ ߁߅, ߂߀߀߈ ߠߊ߫.

ߊ߬ ߦߋ߫ «PRP» ߜߘߌߛߌ߰ߓߊ߮ ߘߏ߫ ߟߋ߬ ߘߌ߫ ߛߌߙߊߖߐ߬ ߖߊߟߏ߫ ߝߍ߬߸ ߊ߬ ߕߘߍ߬ ߘߊ߫ ߡߐ߰ ߟߎ߬ ߘߐ߫ ߡߍ߲ ߠߎ߬ ߓߊ߯ߙߊ߫ ߘߊ߫ ߞߊ߬ ߓߘߍ߬ߓߘߍ߬ߟߌ߬ ߞߙߎߞߊ ߏ߬ ߣߌ߫ [[ߓߊ ߡߊ߬ߡߊߘߎ߬]] ߟߊ߫ «UNR» ߟߎ߫ ߞߍߢߐ߲߮ߞߊ߲߬ ߁߉߉߈ ߠߊ߫. 

ߞߐߟߊߝߊ߲ ߝߍ߬߸ ߞߏߖߊ ߡߍ߲ ߞߊ߬ ߢ.ߟ.ߘ ߕߍߝߙߊ߫߸ ߛߌ߰ߝߋ߲ ߕߘߍ߬ ߦߋ߫ ߞߐߘߏ߲ߓߊ߯ ߞߋߟߋ߲ ߡߍ߲ ߓߟߏ߫ [[ߖߌ߬ߣߍ߫ ߝߊ߬ߛߏ߬ ߜߙߊ]] ߟߊ߫ ߞߊ߬ߦߌ߯ ߂߀߀߂ ߟߊ߫߸ ߦߊߦߊ߬ ߞߋߕߊ߬ ߡߍ߲ ߕߘߍ߬ ߦߋ߫ ߥߣߊ߬ ߓߟߏߡߟߊߕߊ ߘߴߊ߬ ߟߌ߬ߤߟߊ ߡߊ߬߸ ߏ߬ ߞߵߊ߬ ߕߘߍ߬ߒ߬ߘߐ߬ߟߌ ߟߊߘߎ߲߫ ߞߙߎߞߊ ߏ߬ ߘߐ߫. ߏ߬ ߞߍ߫ ߘߊ߫ ߞߏ߫ ߜߍߟߍ߲ ߠߋ߬ ߘߌ߫ ߢ.ߟ.ߘ ߡߊ߬. ߏ߬ ߡߍ߲ ߕߘߍ߬ ߓߘߊ߫ ߓߊ߲߫ ߓߣߐ߬ ߟߊ߫ ߛߌ߰ߝߋ߲߬ ߞߋߟߋ߲߫ ߘߐ߫ ߞߎߡߊߓߏ߲ ߠߊ߫߸ ߊ߬ ߣߌ߫ [[ߖߌ߬ߣߍ߬ ߛߊ߲ߘߐߟߊ]] ߡߊ߬ߞߟߐ߬ ߢߊ߬ߕߣߐ߬ߡߊ ߘߏ߫ ߟߎ߫.

߂߀߀߈ ߘߓߊ߬ߓߌߟߊ ߕߋ߬ߟߋ߫ ߉߸ ߛߟߊߕߌ߮ ߦߊߦߊ߬ ߞߋߕߊ߬ ߘߏ߲߬ ߘߊ߫ [[ߖߌ߬ߣߍ߬ ߓߍ߯ߦߊ߫ ߝߊ߲ߞߊ ߘߍ߭]] (ߖ.ߓ.ߝ.ߘ) ߘߐ߫߸ ߞߙߎߞߊ ߡߍ߲ ߛߌ߲ߘߌ߫ ߘߊ߫ ߖߌ߬ߣߍ߬ ߞߏߕߌ߯ ߞߘߐ߫ [[ߛߋ߲ߟߎ߬ ߘߊߟߍ߲߬ ߖߊߟߏ߫|ߛߋߟߎ߬ ߘߊߟߍ߲߬ ߖߊߟߏ߫]] ߓߟߏ߫ ߞߵߊ߬ ߕߘߍ߬ ߊ߬ ߦߋ߫ ߞߏߕߌ߯ ߝߟߐߦߊ ߟߊ߫. 

== ߦߟߌߡߊߛߙߋ ߟߎ߬ ==
[[ߦߌߟߡߊ:ߖߌ߬ߣߍ߫ ߓߘߍ߬ߓߘߍ߬ߟߌ߬ߟߊ]]
[[ߦߌߟߡߊ:ߊߝߙߌߞߌ߬ ߓߏ߲߬ߘߊ]]
[[ߦߌߟߡߊ:ߖߌ߬ߣߍ߫ ߘߏ߲߬ߘߊ]]
