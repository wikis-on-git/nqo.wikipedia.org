'''ߞߐ߰ߖߌ߬ ߝߙߌߛߌߡߊ ߘߐ߬ߓߛߏ߬ߟߌ''' (ߔߐߙߑߕߏߜ߭ߍߛߌ ߘߐ߫: ''ߏߔߋߙߊߛߊߏ߫ ߡߊߙ ߝ߭ߍߙߘ'' / ߖߌ߬ߣߍ߬: ''ߛߍ߲ߞߍߡ ߞߐߟߐ߲'') ߕߘߍ߬ ߦߋ߫ ߓߋ߬ߒ߬ߞߊ߬ߣߌ߲ ߘߏ߫ ߟߋ߬ ߘߌ߫ ߖߌ߬ߣߍ߬ ߞߎߓߋߘߊ ߞߐߣߊߞߙߌ߫ ߞߊ߲߬߸ ߔߐߙߑߕߏߜ߭ߍߛߌ ߣߌ߫ [[ߖߌ߬ߣߍ߬ ߓߌ߬ߛߊߎ߫|ߖߌ߬ߣߍ߫ ߓߌ߬ߛߊߏ߫]] ߣߊ߲߬ߕߌ߮ ߃߅߀ ߺ ߄߂߀ ߟߎ߬ ߣߌ߫ [[ߖߌ߬ߣߍ߬ ߞߊ߲ߓߍ߲|ߖߌ߬ߣߍ߫ ߞߊ߲ߓߍ߲]] ߞߟߍ߬ߟߊ ߡߍ߲ ߠߎ߬ ߣߎ߲ߖߟߎ ߕߘߍ߬ ߦߋ߫ ߔߐߙߑߕߏߜ߭ߍߛߌ ߟߎ߬ ߓߟߏ߫߸ ߁߉߇߀ ߣߍߣߍߓߊ ߟߊ߫.

{{Databox}}

ߘߐ߬ߓߛߏ߬ߟߌ ߘߐߓߍ߲߬ߣߍ߲ ߕߘߍ߬ ߦߋ߫ ߞߊ߲ߕߌ߮ [[ߛߋߞߎ߬ ߕߎ߬ߙߋ|ߊߤߊߡߍߘ ߛߋߞߎ߬ ߕߎ߬ߙߋ]] ߟߊ߫ ߞߎ߲߬ߠߊ߬ߛߌ߮ ߟߊߥߟߏ߫ ߞߊ߲ ߠߋ߬ ߡߊ߬߸ ߞߊ߬ ߖߌ߬ߣߍ߫ ߣߌ߫ [[ߜߙߋߞߎ߲߫ ߝߙߌߛߌ|ߞߊߔ-ߝ߭ߍߙߕ]] ߟߎ߫ [[ߊߝߙߌߞߌ߬]] ߘߍ߲ߖߘߍߟߦߊ ߞߙߎߞߊ (ߖ.ߞ.ߊ.ߘ.ߞ) ('''PAIGC''')߸ ߞߊ߬ [[ߊߡߌߟߑߞߊߙ ߞߊߓߑߙߊߟ]] ߡߌ߬ߘߊ߬߸ ߞߊ߬ ߖ.ߞ.ߊ.ߘ.ߞ ߟߎ߬ ߟߊ߫ ߖߌߞߊ߲ߝߋ߲ ߠߎ߬ ߣߌ߫ ߛߊ߲ߡߊߕߊ ߟߎ߬ ߓߍ߯ ߘߐߕߌߢߍ߫߸ ߊ߬ ߣߌ߫ ߖߍ߬ߣߍ߬ ߞߊ߲ߓߍ߲ ߡߍ߲ ߦߴߊ߬ߟߎ߬ ߞߐߡߊߓߌ߲ߓߌ߲ ߞߊ߲߬, ߊ߬ ߣߌ߫ ߞߊ߬ [[ߔߐߙߑߕߏߜ߭ߍߛߌ]] [[ߞߍ߬ߟߍ ߥߛߎߘߋ߲]] ߠߎ߬ ߟߊߕߟߊ߫߸ ߏ߬ ߟߎ߬ ߡߍ߲ ߠߎ߬ ߦߋ߫ ߥߛߎ ߟߊ߫ [[ߞߐߣߊߞߙߌ߫]] ߛߏ ߞߣߐ߫. ߔߐߙߑߕߏߜ߭ߍߛߌ ߟߊ߫ ߞߟߍ߬ߘߋ߲ ߠߎ߬ ߓߊ߲ ߞߐ ߘߐ߫ ߞߍ߬ߟߍ ߥߛߎߘߋ߲ ߠߎ߬ ߟߊߓߐ߫ ߟߊ߫߸ ߊ߬ ߣߌ߫ ߞߊ߬ ߖ.ߞ.ߊ.ߘ.ߞ ߟߎ߬ ߟߊ߫ ߖߌߞߊ߲ߝߋ߲ ߘߏ߫ ߟߎ߫ ߘߐߕߌߢߍ߫ ߟߊ߫߸ ߊߟߎ߫  ߞߵߊ߬ߟߎ߫ ߡߊߛߊ߬ߦߌ߬߸ ߒ߬ߞߊ߬ ߝߛߍߞߘߎ߫߸ ߊ߬ߟߎ߬ ߡߊ߫ ߛߋ߫ [[ߖ.ߞ.ߊ.ߘ.ߞ]] ߞߎ߲߬ߕߌ߰ ߊߡߌߟߑߞߊߙ ߞߊߓߑߙߊߟ ߡߌ߬ߘߊ߬ ߟߊ߫߸ ߞߎߡߊ߫ ߕߍ߫ ߛߋߞߎ߬ ߕߎ߬ߙߋ ߟߊ߫ ߞߎ߲߬ߠߊ߬ߛߌ߮ ߟߊߥߟߏ߫ ߞߏ ߡߊ߬.
===ߞߟߏߜߍߢߐ߲ ߠߎ߬===
ߦߌߟߡߊ ߓߊߖߎߡߊ: ߔߐߙߑߕߏߜ߭ߍߛߌ ߥߙߎߣߍߦߊߟߌ߫ ߞߟߍ
߁߉߅߂ ߟߊ߫߸ ߛߋߞߎ߬ ߕߎ߬ߙߋ ߞߍ߫ ߘߊ߫ [[ߖߌ߬ߣߍ߬ ߓߍ߯ߦߊ ߞߙߎߞߊ]] ߞߊ߲ߕߌ߮ ߖ.ߓ.ߞ ߘߌ߫. ߁߉߅߇ ߟߊ߫߸ ߛߎߥߊ߲ߘߟߌ ߘߏ߫ ߞߍ߫ ߘߊ߫ [[ߖߌ߬ߣߍ߫]]߸ [[ߖ.ߓ.ߞ]] ߞߊ߬ ߟߐ߬ߦߙߐ߫ %߅߆ ߛߐ߬ߘߐ߲߬ ߆߀ ߘߐ߫. ߖߌ߬ߣߍ߫ ߞߊ߬ ߞߊ߲ߘߌ ߘߏ߫ ߛߌ߰ ߛߋ߲߬ߠߊ߫ ߁߉߅߈ ߠߊ߫߸ ߡߍ߲ ߘߐ߫ ߣߌ߫ ߖߌ߬ߣߍ߬ߞߊ ߝߊ߲߬ߓߊ ߞߊ߬ ߘߍ߲ߒߖߘߍߟߦߊ߫ ߖߏߣߊ ߛߎߥߊ߲ߘߌ߫ [[ߝߊ߬ߙߊ߲߬ߛߌ߫]] ߞߏߟߊߘߍߢߐ߲߯ߦߊ ߘߊߓߊ߲ ߡߊ߬. ߝߊ߬ߙߊ߲߬ߛߌ߫ ߞߵߊ߬ ߛߋ߲߬ߓߐ߫ ߖߌ߬ߣߍ߬ ߞߏ ߘߐ߫ ߔߋߎ߫߸ ߏ߬ ߞߍ ߖߌ߬ߣߍ߫ ߞߵߊ߬ ߟߊ߫ ߘߍ߲ߒߖߘߍߟߦߊ ߕߊ߬ ߁߉߅߈ ߞߏ߲ߓߌߕߌ߮ ߂ ߡߊ߬߸ ߞߊ߬ ߞߍ߫ ߞߊ߲ߓߍ߲߫ ߡߊ߲߭ߕߎ߬ߙߋ ߘߍ߲ߒߖߘߍߟߊߣߍ߲ ߘߌ߫߸ ߞߊ߬ [[ߛߋߞߎ߬ ߕߎ߬ߙߋ]] ߞߴߊ߬ ߞߊ߲ߕߌ߮ ߘߌ߫. ߝߊ߬ߙߊ߲߬ߛߌ߬ ߓߊ߲߫ ߘߊ߫ ߞߵߊ߬ ߟߊ߫ ߡߊ߬ߞߟߐ ߟߎ߬ ߣߌ߫ [[ߞߋ߬ߥߎ߬ߣߍ߲߬ߞߋߥߎ]] ߟߎ߬ ߡߊߞߟߌ߫ ߓߐߟߌ ߟߊ߫ ߖߌ߬ߣߍ߫߸ ߊ߬ ߣߌ߫ ߞߵߊ߬ ߟߊ߫ ߝߏ߬ߘߏ ߟߎ߬ ߣߌ߫ ߕߙߏ߬ߞߏ ߟߎ߬ ߓߍ߯ ߟߊ߲ߝߊ߲߫ ߞߘߐ߫߹ ߞߊ߬ ߖߌ߬ߣߍ߫ ߓߌ߬ߟߊ߫ ߞߣߐ߬ߘߐ߬ߝߟߌ ߔߍ߬ߘߍ߲ߞߍ߲߬ߛߍ߲ ߘߐ߫. ߏ߬ ߞߍ߸ ߖߌ߬ߣߍ߫ ߞߍ߫ ߘߴ[[ߊߝߙߌߞߌ߬]] ߘߍ߲ߒߖߘߍߟߦߊ߫ ߢߌߣߌ߲ߠߊ ߟߎ߬ ߖߌ߱ ߘߌ߫߸ ߦߋ߲߬ ߠߎ߫ ߡߊ߬ߞߟߐ ߟߎ߬ ߣߊ߬ ߘߴߊ߬ߟߎ߬ ߞߊ߬ߙߌ߬ߝߊ߫ ߖߌ߬ߣߍ߬ ߟߊ߫߸ ߛߋߞߎ߬ ߝߣߊ߫ ߞߵߊ߬ ߓߟߏ ߛߌ߰ ߏ߬ ߟߎ߬ ߓߍ߯ ߞߘߐ߫߸ [[ߊߡߌߞߊߟ ߞߊߓߑߙߊߟ]] ߣߌ߫ '''ߖ.ߞ.ߊ.ߘ.ߞ''' ߛߌ߲߬ߝߏ߲ ߕߐ߭ ߟߎ߬ ߕߘߍ߬ ߦߴߏ߬ ߟߎ߬ ߘߏ߫ ߟߋ߬ ߘߌ߫, ߏ߬ ߟߎ߬ ߡߍ߲ ߠߎ߬ ߕߘߍ߬ ߦߋ߫ [[ߖߌ߬ߣߍ߫ ߓߌ߬ߛߊ߬ߏ߫]] ߟߊ߫ ߘߍ߲ߒߖߘߍߟߦߊ߫ ߢߌߣߌ߲ ߞߊ߲߬ ߔߐߙߑߕߏߜ߭ߍߛߌ߫ ߞߘߐ߫߸ ߊ߬ ߣߌ߫ [[ߜߙߋߞߎ߲߫ ߝߙߌߛߌ]]. ߁߉߆߃ ߟߊ߫߸ ߖ.ߞ.ߊ.ߘ.ߞ ߟߎ߫ ߞߊ߬ [[ߖߌ߬ߣߍ߫ ߓߌ߬ߛߊ߬ߏ߫ ߟߊ߫ ߘߍ߲ߒߖߘߍߟߦߊ߫ ߢߌߣߌ߲߫ ߞߟߍ]] ߘߊߡߌ߬ߣߊ߬.
===ߓߋ߬ߒ߬ߞߊ߲߬ߠߌ߲===
[[ߞߐߕߐ߮:Monument du 22 Novembre 1970 .jpg|thumb|ߣߍߣߍߓߊ ߂߂ ߝߎߙߕߎ ߁߉߇߀ ߟߊ߫]]
<br />
[[ߞߐߕߐ߮:1973Babadinca0048.jpg|thumb|ߔߕߏߞߌ߫ ߕߊߞߎߟߎ߲ ߘߏ߫ ߓߍߟߍ߲ߕߐߟߊ ߔߕߏߞߌ߫ ߞߐ߲ߛߐ߲ߧߊߟߌ߫ ߞߟߍ ߕߎ߬ߡߊ ߟߊ߫.]]
ߖߌ߬ߣߍ߬ߞߊ ߡߙߊ߬ߡߊ߬ߝߋ߲߬ߕߌ߮ ߂߀߀ ߖߊ߬ߕߋ߬ ߟߎ߫ ߖߌ߰ ߘߊ߫ [[ߞߐߣߊߞߙߌ߫]] ߞߐ߰ߖߌ߬ߘߊ ߟߎ߬ ߟߊ߫߸ ߞߵߊ߬ߟߎ߫ ߕߎ߬ߣߍ߲ ߕߏ߫ ߖߌ߬ߣߍ߫ ߣߊ߲߬ߕߌ߰ ߝߊ߯ߣߌ߲ ߟߊߡߎߣߎ߲ߧߊ ߟߎ߬ ߘߐ߫߸ ߞߵߊ߬ߟߎ߫ ߢߍߡߌ߬ߣߊ߬ߣߍ߲ ߕߏ߫ ߔߐߙߑߕߎߜ߭ߊߟߌ߫ ߛߏ߬ߝߊ ߟߎ߬ ߓߟߏ߫߸ ߊ߬ ߣߌ߫ ߔߐ߬ߙߑߕߎߜ߭ߍߛߌ߫ ߝߘߊ߬ߝߌ߲߬ ߣߊ߲ߕߌ߯ ߂߂߀ ߟߎ߫ ߣߌ߫ ߔߐ߬ߙߑߕߎߜ߭ߍߛߌ߫ ߞߟߍ߬ߘߋ߲ ߠߎ߬ ߞߊ߬ ߖߌ߬ߣߍ߬ ߘߌ߲߬ߞߌߙߊ ߘߏ߫ ߟߎ߫ ߘߐߕߌߢߍ߫ ߞߐߣߊߞߙߌ߫ ߟߊߡߌߣߌ߲ ߘߐ߫. ߞߟߍ߬ߘߋ߲ ߏ߬ ߟߎ߫ ߖߌ߰ ߘߊ߫ ߖߌߞߊ߲ߝߋ߲߫ ߟߊߓߌ߬ߟߊ߬ߣߍ߲߬ ߣߊ߯ߣߌ߲߫ ߠߎ߬ ߟߋ߬ ߘߐ߫߸ ߏ߬ ߟߎ߫ ߘߐ߫ ߟ.ߛ.ߕ (LST) ߞߋߟߋ߲߫ ߣߌ߫ ߞߊߙߑߜ߭ߏ߫ ߞߋߟߋ߲߫ ߠߎ߫ ߞߊ߬ [[ߖ.ߞ.ߊ.ߘ.ߞ]] ߟߎ߬ ߡߊߛߐ߫ ߖߌߞߊ߲ߝߋ߲ ߄ ߥߟߊ߫ ߅ ߟߎ߫ ߘߐߕߌߢߍ߫. ߊ߬ ߕߐ߭ ߟߎ߬ ߖߌ߰ ߘߊ߫ ߞߊ߲ߕߌ߯ [[ߛߋߞߎ߬ ߕߎ߬ߙߋ]] ߟߊ߫ ߕߙߊߘߐ߫ ߓߏ߲ (ߞߊߛ ߓߍߟ ߝ߭ߎ߳) ߘߊߝߍ߬߸ ߊ߬ߟߎ߬ ߥߊ߫ ߘߊ߫ ߦߋ߲߰ ߖߋ߬ߣߌ߲߬ ߡߍߎ߲߫. ߡߊ߬ߜߐ߬ߙߐ߲߬ߞߕߐ߬ߟߊ ߟߎ߬ ߞߵߊ߬ߟߎ߬ ߓߌ߲ߓߌ߲߫ ߖߌ߬ߣߍ߬ ߣߌ߫ [[ߜߙߋߞߎ߲߫ ߝߙߌߛߌ]] ߊߝߙߌߞߌ߬ ߘߍ߲ߒߖߘߍߟߦߊ߫ ߞߙߎߞߊ (ߔߋ.ߊ.ߌ.ߗ߭ߋ.ߛߋ߫) ߟߎ߬ ߡߊߞߍߦߙߐ ߟߎ߬ ߘߐߕߌߢߍ߫߸ ߊ߬ ߣߌ߫ ߞߵߊ߬ߟߎ߫ ߛߊ߯ߛߊ߫ ߊ߬ ߞߎ߲߬ߕߌ߰ [[ߊߡߌߞߊߟ ߞߊߓߑߙߊߟ]] ߡߌ߬ߘߊ߬ߞߏ ߘߐ߫߸ ߏ߬ ߡߍ߲ ߕߘߍ߬ ߦߴ[[ߋߙߐߔߎ߬]] ߥߊ߯ߕߌ ߏ߬ ߟߊ߫. ߊ߬ߟߎ߬ ߘߏ߫ ߟߎ߫ ߥߊ߫ ߘߴߊ߬ߟߎ߫ ߞߎ߲߬ߓߐ߫ [[ߓߘߍ߬ߓߘߍ߬ߟߌ ߥߛߎߘߋ߲]] ߠߎ߬ ߘߊ߮ ߞߣߐ߫߸ ߊ߬ ߣߴߊ߬ߟߎ߫ ߞߊ߬ ߥߛߎߘߋ߲ ߏ߬ ߟߎ߫ ߛߌߦߊߡߊ߲߫ ߠߎ߫ ߟߊߓߐ߫߸ ߔߐߙߑߕߎߜ߭ߊߟߌ߫ ߣߊ߲߬ߕߌ߮ ߣߴߊ߬ ߛߊ߲ߡߊߞߎߟߎ߲ߓߏߙߌߟߊ ߡߍ߲ ߠߎ߬ ߡߌ߬ߣߊ߬ߣߍ߲ ߕߘߍ߬ ߖ.ߞ.ߊ.ߘ.ߞ ߞߟߍ߬ߞߍ߬ߟߊ ߟߎ߬ ߓߟߏ߫߸ ߞߵߏ߬ ߟߎ߬ ߟߊߕߊ߬ߡߌ߲߬ ߖߌ߬ߣߍ߬ߞߊ ߟߎ߬ ߡߊ߬߸ ߞߴߊ߬ߟߎ߬ ߦߴߊ߬ߟߎ߫ ߞߣߐ߬ߜߍ߲߫: ߊ߬ ߘߏ߫ ߟߎ߫ ߕߘߍ߬ ߓߘߊ߫ ߛߊ߲߬ ߇ ߞߍ߫ ߥߛߎ ߟߊ߫ ߦߋ߲߬. ߓߋ߬ߒߞߊ߲߬ߠߌ߲߬ ߝߊ߲ߞߊ ߓߊߖߎߡߊ ߟߎ߬ ߥߊ߫ ߘߊ߫ ߛߊ߲ߡߊߘߊ߲ ߞߊ߲ߡߊ߬߸ ߞߏ߬ߣߵߊ߬ߟߎ߫ ߣߊ߬ ߘߴߏ߬ ߡߊߓߌ߬ߟߊ߬ ߞߐ ߟߊ߫ ߞߊ߬ ߥߊ߫ ߦߙߐ ߘߏ߫ ߞߊ߲ߡߊ߬߸ ߊ߬ߟߎ߫ ߕߘߍ߬ ߦߋ߫ ߡߍ߲ ߖߌ߰ ߟߊ߫ ߥߎߢߊ߲ߓߍ߲ (ߊ߬ߙߊ߬ߘߌ߬ߦߏ߬ ߛߏ) ߘߌ߫߸ ߞߏ߬ߣߵߊ߬ߟߎ߫ ߕߎ߲߬ ߕߴߊ߬ ߞߊ߬ߟߊߡߊ߬ ߞߴߏ߬ ߓߘߊ߫ ߓߐ߫ ߊ߬ ߣߐ߭ ߘߐ߫ ߞߵߊ߬ ߟߊߕߊ߯ ߦߙߐ߫ ߜߘߍ߫. ߖߊ߰ [[ߕߎ߬ߙߋ]] ߕߘߍ߬ ߦߋ߫ ߞߊ߲ߕߌ߯ߘߊ߮ ߞߎߓߋ ߟߊ߫ [[ߛߋߞߕߎߙߋߦߊ߫]]߸ ߞߟߍ߬ߘߋ߲ ߘߏ ߟߎ߬ ߞߊ߬ ߣߊ߲߬ߕߌ߰ ߟߐ߬ߘߊ߮ ߝߌ߬ߟߊ߫ ߡߌ߬ߘߊ߬߸ ߞߊ߬ ߛߏ ߢߎߡߍ߫ ߕߊ߲ߓߊ߲ ߓߊߖߎߡߊ ߝߌ߬ߟߊ߫ ߡߌ߬ߘߊ߬߸ ߞߊ߬ ߔߋ.ߊ.ߌ.ߗ߭ߋ߫.ߛߋ ߡߊߞߍߦߙߐ ߡߌ߬ߘߊ߬ (ߞߏ߬ߣߌ߲߬ ߊߡߌߞߊߟ ߞߊߓߑߙߊߟ ߡߊ߫ ߕߍ߬ߘߍ߫ ߦߋ߲߫)߸ ߞߊ߬ ߔߕߏߞߌ߫ [[ߞߍ߬ߟߍ ߥߛߎߘߋ߲߫]] ߂߆ ߟߎ߫ ߟߊߕߟߊ߫ ߦߋ߲߬ ߡߍ߲ ߠߎ߬ ߕߘߍ߬ ߦߋ߫ ߖ.ߞ.ߊ.ߘ.ߞ ߟߎ߫ ߓߟߏ߫ ߓߎߥߊߙߏ ߘߊ߮ ߞߣߐ߫. ߖߌ߬ߣߍ߬ ߞߊ߲ߓߍ߲ ߕߐ߲ߘߋ߲ (ߡߣߌߛߍ߲) ߠߎ߬ ߞߊ߬ ߓߋ߲߬ߒ߬ߞߊ߲߬ߠߌ߲߬ߠߊ ߟߎ߫ ߞߟߍ߬ ߊ߬ ߣߌ߫ ߞߊ߬ ߟߊ߬ߥߛߊ ߛߐ߬ߘߐ߲߬ ߊ߬ߟߎ߫ ߡߊ߬ ߣߍ߲߯ߞߍ߫ (ߏߕߊ߲ ߘߏ߲߬ ߓߴߊ߬ ߝߐ߫ ߞߏ߫ ߣߍ߲߯ߞߍ߫߸ ߏ߬ ߞߘߐ ߟߋ߬ ߦߋ߫ ߓߊߞߍ ߘߌ߫). ߕߎ߬ߙߋ ߣߌ߫ ߞߊߓߑߙߊߟ ߟߎ߫ ߡߊ߫ ߛߐ߬ߘߐ߲߬ ߡߍ߲ ߞߍ߫߸ ߔߕߏߞߌ߫ ߓߋ߲߬ߒ߬ߞߊ߲߬ߠߌ߲߬ߠߊ ߟߎ߬ ߞߵߊ߬ߟߎ߬ ߡߊߛߊ߬ߡߊ߲߬߸ ߞߵߊ߬ ߕߘߍ߬ ߊ߬ߟߎ߫ ߓߘߊ߫ ߓߊ߲߫ ߓߣߐ߬ ߣߍ߲߫ ߛߐ߬ߘߐ߲߬ ߠߊ߫. ߒ߬ߓߊ߬ ߓߋ߲߬ߒ߬ߞߊ߲߬ߠߌ߲߬ߠߊ ߝߊ߲߬ߞߋߟߋ߲ ߠߎ߬ ߞߵߊ߬ߟߎ߬ ߡߊߛߊ߬ߡߊ߲߬  ߥߛߎߟߊߘߋ߲ ߟߊߕߟߊߣߍ߲ ߠߎ߬ ߝߍ߬ ߕߊߞߎߟߎ߲ ߞߣߐ߫ ߘߏ ߟߎ߬ ߡߊߞߐ߬ߣߐ߲ ߠߊ߫߸ ߊ߬ ߦߴߊ߬ߟߎ߫ ߢߣߊ߫ ߞߴߊ߬ߟߎ߫ ߕߐ߬ߢߐ߲߮ ߠߎ߬ ߘߌ߫ ߛߋ߫ [[ߖߌ߬ߣߍ߫ ߞߎ߲߬ߠߊ߬ߛߌ߮]] ߟߎ߬ ߟߊߥߟߏ߫ ߟߊ߫߸ ߏ߬ ߟߎ߫ ߡߍ߲ ߠߎ߬ ߖߊ߬ߕߋ߬ߛߎ߬ߓߐ߬ߣߍ߲ ߕߘߍ߬ ߦߋ߫ ߡߐ߰ ߁߅߀ ߘߌ߫. ߏ߬ ߟߎ߫ ߕߘߍ߬ ߦߴߊ߬ ߖߌ߰ ߟߊ߫ ߞߏ߫ ߖߌ߬ߣߍ߫ ߡߌ߬ߙߌ߲߬ߘߌ ߟߎ߬ ߘߌ߫ ߣߊ߬ ߥߟߌ߬ ߞߎ߲߬ߠߊ߬ߛߌ߮ ߟߎ߬ ߞߊ߲ߡߊ߬߸ ߞߏ߬ߣߌ߲߬ ߏ߬ ߡߊ߫ ߛߋ߫ ߞߍ߫ ߟߊ߫. ߖߌ߬ߣߍ߬ߞߊ ߟߎ߬ ߝߊ߲߭ ߞߵߊ߬ߟߎ߬ ߟߊ߫ ߞߎ߲߬ߠߊ߬ߛߌ߮ ߟߎ߬ ߡߊߘߍ߬ߡߍ߲߫ ߠߋ߬߸ ߞߊ߬ ߖߎ߮ ߟߎ߬ ߟߊ߲ߝߊ߲߫. ߞߐߞߊ߲߫ ߞߏߟߊߞߙߐߛߌߟߊ ߟߎ߬ ߞߊ߬ ߖߌ߰ߟߌ ߣߌ߲߬ ߠߋ ߞߍ߫߸ ߞߏ߫ ߓߋ߲߬ߒ߬ߞߊ߲߬ߠߌ߲߬ߠߊ ߟߎ߬ ߡߊ߫ ߛߋ߫ ߥߎߢߊ߲ߓߍ߲ ߞߟߊ߬ߟߊ߬ߡߊ ߡߌ߬ߣߊ ߡߍ߲ ߞߍ߫ ߟߊ߫߸ ߏ߬ ߘߏ߲߬ ߕߏ߫ ߘߊ߫ ߓߊ߯ߙߊ߫ ߟߊ߫ ߞߎ߲߬ߠߊ߬ߛߌ߮ ߟߊ߫ ߖߊ߬ߡߙߊ߬ߙߌ ߞߘߐ߫. ߊ߬ ߣߴߊ߬ߟߎ߬ ߦߴߊ߬ ߓߛߌ߬ߞߌ߬ ߟߊ߫ ߝߣߊ߫ ߞߏ߫ ߖߌ߬ߣߍ ߛߏ߬ߝߊ߬ߞߎ߲ ߝߊ߲߬ߓߊ ߟߎ߬ ߛߌߟߊ߲߫ ߘߊ߫ ߡߎ߯ ߜߊߛߌ ߟߴߊ߬ߟߎ߫ ߡߌ߬ߘߊ߬ߞߏ ߟߋ߬ ߘߐ߫. ߏ߬ ߘߌ߫ ߛߋ߫ ߞߍ߫ ߟߊ߫ ߕߎ߬ߢߊ߬ ߘߌ߫ ߞߎ߲߬ߕߌ߮ ߖߊ߲߬ߝߊ߬ߒߕߋ ߟߎ߬ ߓߘߊ߸ ߒ߬ߞߵߊ߬ ߦߋ߫ ߥߎߦߊ ߟߋ߬ ߘߌ߫ ߞߎ߲߬ߕߌ߮ ߝߊ߲߬ߓߊ ߓߘߊ߸ ߡߍ߲ ߠߎ߬ ߣߊ߬ ߞߍ߬ߟߍ ߞߍ߫ ߟߊ߫ ߝߓߊ߬ߘߋ߲߬ߧߊ ߡߊ߬߸ ߦߏ߫ ߘߊ߮ ߞߡߍ߬ߓߙߋߡߊ߫ ߞߟߍ߬ߘߋ߲ ߠߎ߬.
[[ߦߌߟߡߊ:ߔߐ߬ߙߑߕߐ߬ߜ߭ߊߟߌ߫ ߟߊ߫ ߞߐ߲ߛߐ߲ߧߊߟߌ߫ ߞߟߍ]]
[[ߦߌߟߡߊ:ߖߌ߬ߣߍ߫ ߓߌ߬ߛߊ߬ߏ߫ ߘߍ߲ߖߘߍߟߦߊ߫ ߞߟߍ]]
[[ߦߌߟߡߊ:ߛߍ߲ߞߍߡߎ߲߫ ߞߐߟߐ߲]]
