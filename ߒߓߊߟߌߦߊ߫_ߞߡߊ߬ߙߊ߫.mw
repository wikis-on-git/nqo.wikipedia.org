{{ߘߕߊߓߐߞߛ}}

'''ߒߓߊߟߌߦߊ߫ ߞߡߊ߬ߙߊ߫''' ߡߏߦߌ߫ ߘߊ߫ ߁߉߂߉ ߟߋ߬ ߟߊ߫ ߞߊ߬ ߛߊ߬ ߞߏ߲ߞߏߜߍ ߁߈, ߁߉߅߅ ߟߊ߫ [[ߕߐ߲ߘߐ߲߫]]߸ ߊ߬ ߕߘߍ߬ ߦߋ߫ [[ߖߌ߬ߣߍ߫|ߖߌ߬ߣߍ߬]] ߕߐ߲ߘߋ߲ ߣߴߊ߬ ߘߍ߲ߖߘߍߟߦߊ߫ ߢߌߣߌ߲ߠߊ ߘߏ߫ ߟߋ߬ ߘߌ߫<ref>[http://fr.wikipedia.org/wiki/m'balia&#x20;camara] ߞߎߡߘߊ ߣߌ߲߬ ߘߟߊߡߌ߬ߘߊ߬ߣߍ߲߫ ߦߋ߫ ߞߊ߬ ߝߘߊ߫ ߝߊ߬ߙߊ߲߬ߛߌ ߥߞߌߔߋߘߌߦߊ ߟߋ߬ ߟߊ߫</ref>.

== ߞߊ߲߬ߛߓߍߟߌ ==
ߊ߬ ߡߏߦߌ߫ ߘߊ߫ ߔߐߛߋߦߊ߫ ߟߋ߬ [[ߘߎ߬ߓߙߋߞߊ߬ ߡߙߊ߬ߓߊ߰ߘߊ]] ߘߐ߫߸ ߛߣߍ߬ߞߍ߬ߟߊ߫ ߘߋ߲ߓߦߊ ߘߏ߫ ߟߎ߫ ߘߐ߫. ߊ߬ ߞߎ߲߬ߡߊߞߘߎ߬ߣߍ߲ ߠߋ߬ ߕߏ߫ ߘߊ߫ ߞߊ߬ ߞߍ߫ [[ߊߝߙߌߞߌ߬ ߓߍ߯ߦߊ ߟߊߘߍ߭]] ߕߐ߲ߘߋ߲ ߘߴߊ߬ ߗߍ߬ ߗߍߙߑߣߐ߬ ߞߡߊ߬ߙߊ߫ ߘߊߝߍ߬߸ ߏ߬ ߡߍ߲ ߕߘߍ߬ ߦߋ߫ [[ߖߊ߯ߓߊ߫ ߞߟߍ߫ ߝߌߟߊߣߊ߲]] ߞߟߍ߬ߘߋ߲߬ ߞߘߐ ߘߏ߫ ߘߌ߫. ߝߌ߬ߟߊ߬ߓߊ ߟߎ߬ ߛߌ߰ߣߍ߲߫ ߕߘߍ߬ ߦߋ߫ [[ߕߐ߲ߘߐ߲߫]] ߠߋ߬߸ ߊ߬ ߕߘߍ߬ ߦߋ߫ ߦߋ߲߬ ߊ.ߓ.ߟ ߡߏ߬ߛߏ ߟߎ߬ ߟߊ߫ ߘߍ߭ ߟߊߢߣߊߡߦߊ߫ ߟߊ߫ ߦߋ߲߬ ߠߋ߫. ߦߋ߲߬ ߞߣߍߟߋ߲߫ ߞߎ߲ߕߌ߮ (chef de canton) ߊ߬ߟߌ߬ߡߊߡߌ߲߬ ߘߊ߬ߝ߭ߌߘ ߛߌ߬ߟߊ ߞߊ߬ ߊ.ߓ.ߟ ߟߊ߫ ߞߏ ߟߎ߬ ߟߊߜߏߦߊߢߍ߫߸ ߞߏ߲ߞߏߜߍ ߈ ߣߴߊ߬ ߉ ߟߎ߬ ߟߊ߫ ߁߉߅߅ ߟߊ߫߸ ߏ߬ ߞߊ߬ ߣߌߛߐ߲ߞߐ߫ ߡߞߊߣߌ߲ ߘߊߡߌ߬ߣߊ߬. ߏ߬ ߞߍ ߝߐߢߐ߲߯ߞߐ ߘߏ߫ ߥߟߌ߬ ߘߊ߫ ߛߏ ߛߌ߰ߓߊ߮ ߟߎ߬ ߓߟߏ߫ ߣߌߛߐ߲ߞߐ߫ ߡߞߊߣߌ߲ ߏ߬ ߕߎ߬ߡߊ ߟߊ߫߸ ߏ߬ ߞߍ ߛߌ߬ߟߊ ߞߵߊ߬ ߥߎ߬ߙߎ߲߬ߓߊ߫ ߞߡߊ߬ߙߊ ߟߊ߫ ߟߎ ߞߣߐ߫. ߒߓߊߟߌߦߊ߫ ߞߣߐߡߊ߫ ߓߊ߲߬ߘߊ߬ߣߍ߲ ߕߘߍ߬ ߦߋ߫ ߦߋ߲߬߸ ߛߌ߬ߟߊ ߞߵߊ߬ ߝߏ߫ ߞߊ߬ ߟߴߊ߬ ߞߊ߲߬ ߞߵߊ߬ ߕߍ߰ [[ߝߊ߲߭]] ߠߊ߫. ߏ߬ ߞߍ ߒߓߊߟߌߦߊ߫ ߕߊ߬ ߘߊ߫ ߞߊ߬ ߥߴߊ߬ ߘߌ߫ ߘߊ߲ߘߊߛߏ ߟߊ߫ [[ߞߐߣߊߞߙߌ߫]]. ߞߏ߲ߞߏߜߍ ߁߁߸ ߘߋ߲ ߛߊ߬ ߘߊ߫ (ߞߵߊ߬ ߛߊ߬ߣߍ߲ ߡߏߦߌ߫). ߒߓߊߟߌߦߊ߫ ߞߡߊ߬ߙߊ߫ ߝߣߊ߫ ߞߵߊ߬ ߘߋ߲ ߛߊ߯ߘߴߏ߬ ߞߍ ߞߎ߲߬ߢߐ߰ ߞߋߟߋ߲ ߡߊ߬.

ߒ߬ߓߊ߬ ߖߊ߲߬ߖߏ߲ ߏ߬ ߣߊ߬ ߘߊ߫ ߞߍ߫ ߥߐ߬ߦߐ ߟߋ߬ ߘߌ߫ ߛߊ߫߸ ߊ߬ ߣߌ߫ ߞߊ߬ ߞߟߊߓߎ߫ ߘߏ߲߬ ߕߐ߲ߘߋ߲ ߠߎ߬ ߟߊ߫ ߡߍ߲ ߠߎ߬ ߦߋ߫ ߘߍ߲ߖߘߍߟߦߊ߫ ߢߌߣߌ߲ ߘߊߞߘߐ߫. ߡߐ߱ ߥߊ߯ ߦߙߌߞߊ ߟߎ߬ ߕߘߍ߬ ߘߴߊ߬ ߓߊߘߍ ߘߐ߫. ߛߎ߬ߓߏ߲߬ߘߊ߬ߟߊ߫ ߓߋߟߋ߲ߠߊ ߞߊ߬ߙߊ߲߫ ߘߊ߫ [[ߛߋߞߎ߬ ߕߎ߬ߙߋ|ߊߤߊߡߍߘ ߛߋߞߎ߬ ߕߎ߬ߙߋ]] ߟߋ߬ ߓߟߏ߫. ߘߐ߲߬ߞߟߌ ߟߎ߬ ߛߓߍ߫ ߘߊ߫ ߒߓߊߟߌߦߊ߫ ߞߡߊ߬ߙߊ߫ ߞߊ߲߬. ߊ߬ ߦߋ߫ ߘߍ߲ߖߘߍߟߦߊ ߡߐ߱ ߜߟߌߦߊߣߍ߲ ߘߏ߫ ߟߋ߬ ߘߌ߫ ߖߌ߬ߣߍ߫߸ ߊ߬ ߖߍ߬ߘߍߝߊ߲߭ ߢߊ߰ߢߊ߮ ߕߘߍ߬ ߦߋ߫ ߞߍ߫ ߟߊ߫. ߞߐߣߊߞߙߌ߫ ߟߐ߯ߝߍ ߘߌ߲߬ߞߌ߬ߙߊ߬ ߓߊߖߎߡߊ ߘߏ߫ ߕߐ߯ߟߊߣߍ߲߫ ߦߴߊ߬ߟߋ ߟߋ߬ ߟߊ߫.

== ߦߟߌߡߊߛߙߋ ߟߎ߬ ==

[[ߦߌߟߡߊ:ߖߌ߬ߣߍ߫ ߓߘߍ߬ߓߘߍ߬ߟߌ߬ߟߊ]]
[[ߦߌߟߡߊ:ߞߐߜߍ ߡߍ߲ ߦߋ߫ p27 ߟߊߓߊ߯ߙߊ߫ ߟߊ߫]]
[[ߦߌߟߡߊ:ߓߘߍ߬ߓߘߍ߬ߟߌ߬ߟߊ]]

User:BotnetMaster
