[[ߞߐߕߐ߮:Wassoulou map.png|thumb|ߔߊ߬ߔߘߊ ߣߌ߲߬ ߦߋ߫ [[ߥߊߛߏߟߏ߲߫]] ߔߊ߬ߔߘߊ ߟߋ߬ ߘߌ߫߸ ߒ߬ߞߊ߬ ߊ߲ ߠߎ߬ ߞߵߊ߬ ߟߊߓߊ߯ߙߊ߫ ߟߋ߬ ߦߏ߫ ߡߊ߬ߘߌ߬ߣߊ߫ ߛߌ߬ߛߋ߬ ߡߊ߲ߛߟߊ ߔߊ߬ߔߘߊ߸ ߓߊߏ߬ ߊ߬ ߡߎߣߎ߲ߣߍ߲߫ ߦߴߏ߬ ߝߣߊ߫ ߟߊ߫ ߞߏߛߓߍ߫.]]
'''ߛߙߋ߫ ߓߙߋߡߊ߫ ߛߌ߬ߛߋ''' (ߛߙߋ߫-ߓߙߋߡߊ߫) ߦߋ߫ ߡߊ߬ߘߌ߬ߣߊ߫ ߛߌ߬ߛߋ߬ ߡߊ߲ߛߊ ߟߎ߬ ߟߊ߫ ߡߊ߲߬ߛߊ߬ ߟߊ߬ߓߊ߲ ߠߋ߬ ߘߌ߫ ߡߍ߲ ߛߌ߰ ߘߴߊ߬ ߞߘߐ߬ߞߍ߫ [[ߛߙߋ߫ ߓߙߎߟߊߦߌ]] ߣߐ߭ ߘߴߏ߬ ߟߊ߫ ߛߊ߬ߦߊ ߞߐ ߘߐ߫. ߊ߬ߟߋ ߟߋ߬ ߣߌ߫ ߛߊ߬ߡߘߎ߬ߜߍ߫ ߞߟߍ߬ ߘߊ߫ ߣߌ߫ ߓߊߕߍߞߊ ߟߎ߬ ߣߌ߫ ߛߊ߭ߡߏ߬ߙߌ߬ ߝߐ߫ ߘߊ߫ ߢߐ߲߮ ߞߐ߫ ߤߊ߲߯ ߞߊ߬ ߥߴߏ߬ ߟߊߓߊ߲߫ ߓߊߕߍ߫ ߘߟߊߛߌ߱ ߡߊ߬ ߁߈߉؟ ߟߊ߫<ref>ߞߎߡߊ ߣߌ߲߬ ߦߋ߫ [[ߛߟߏ߬ߡߊ߯ߣߊ߫ ߞߊ߲ߕߍ߫|ߞߙߊ߬ߡߐ߫ ߛߟߏ߬ߡߊ߯ߣߊ߫]] ߟߊ߫ [[ߛߊ߬ߡߘߎ߬ߜߍ߫ ߕߎ߬ߙߋ߫]] ߟߊ߫ ߘߐ߬ߝߐ [[ߞߊ߬ߝߊ]] ߘߐ߫߸ ߞߐߜߍ (؟) ߟߊ߫</ref>. 

== ߞߊ߲߬ߛߓߍߟߌ ==
ߛߊ߬ߡߘߎ߬ߜߍ߫ ߟߊ߫ ߡߍ߲ߢߐ߲߯ߠߊ ߘߐ߬ߝߐ ߦߴߊ߬ ߦߌ߬ߘߊ߬ ߟߊ߫ ߞߏ߫ ߝߊ߰ߡߊ ߓߊ߲ߣߍ߲ ߊ߬ ߣߊ߫ ߞߎ߲߬ߞߊ ߛߐ߬ߘߐ߲߬ ߠߊ߫߸ ߏ߬ ߞߵߊ߬ ߕߘߍ߬ ߛߙߋ߫ ߓߙߎߟߊߦߌ ߓߘߊ߫ ߞߍ߫ ߊ߬ߟߌ߬ߡߊ߰ߡߌ߲߬ ߠߊ߫ ߟߏ߲ ߘߏ߫ ߡߊ߲߬ߛߊ߬ߦߊ ߞߊ߬ߟߊߡߊ߬ ߞߊ߬ ߓߊ߲߫ ߞߵߊ߬ ߞߐ ߞߊ߬ߙߌ߬ߝߴߊ߬ ߟߊ߫. ߊ߬ ߞߵߏ߬ ߘߊ߲߬ߕߍ߰ߟߌ ߞߍ ߡߍ߲ ߞߴߊ߬ ߘߐ߯ߞߍ߫ ߢߍ߫߸ ߏ߬ ߞߵߊ߬ ߝߴߊ߬ ߞߘߐ߬ ߢߍ߫ ߞߏ߫ ߊ߬ߟߎ߫ ߕߎ߲߬ ߞߊߡߊ߲߫ ߞߵߊ߬ ߟߊ߫ ߞߏ ߓߐ߫ ߢߐ߲߯ ߠߊ߫ ߦߊ߬ߣߴߊ߬ ߞߍ߫ ߕߐ߫ ߦߋ߫ ߓߊ߬ߟߌ߲߬ߓߊߟߌ߲ (ߓߟߏߡߓߊߟߌ) ߘߌ߫߸ ߒ߬ߞߊ߬ ߏ߬ ߡߊ߫ ߛߐ߲߬ ߏ߬ ߡߊ߬ ߡߎ߰ߡߍ߫<ref>ߞߎߡߊ ߢߌ߲߬ ߠߎ߬ ߦߋ߫ ߝߐ߫ ߟߊ߫ [[ߡߊ߲߬ߘߋ߲߫ ߖߋ߬ߟߌ]] ߟߎ߬ ߓߟߏ߫߸ ߊ߬ ߣߴߊ߬ ߦߋ߫ ߞߙߊ߬ߡߐ߰ ߟߊ߫ ߛߊ߬ߡߘߎ߬ߜߍ߫ ߕߎ߬ߙߋ߫ ߟߊ߫ ߘߐ߬ߝߐ ߞߊ߬ߝߊ ߘߐ߫</ref>. 

ߊ߬ߟߌ߬ߡߊ߰ߡߌ߲߬ ߣߴߊ߬ ߓߊ߫ ߥߟߌ߬ߣߍ߲ ߡߊ߬ߘߌ߬ߣߊ߫ [[ߛߊߣߊ߲ߞߘߐ߫]] ߕߊ߯ ߞߊ߲ ߡߊ߬߸ ߛߙߋ߫-ߓߙߋߡߊ߫ ߣߐ߬ ߘߌ߫ ߞߴߊ߬ߟߎ߫ ߛߊ߯ߘߊ߫ ߟߴߊ߬ ߟߊ߫ ߛߏ߬ߝߊ ߟߎ߬ ߘߌ߫ ߛߴߊ߬ ߘߴߊ߬ ߓߏ߬ߙߌ߬ߓߊߟߌ ߡߌ߬ߘߊ߬߸ ߒ߬ߞߊ߬ [[ߊߟߊ߫]] ߡߴߊ߬ߟߎ߬ ߘߊ߲߫ ߊ߬ ߢߍ߫. 

== ߡߊ߲߬ߛߊ߬ߦߊ ߘߊߡߌߣߊ ==
ߛߙߋ߫ ߓߙߎߟߊߦߌ ߛߊ߬ߣߍ߲߸ ߊ߬ߟߋ ߡߍ߲ ߕߘߍ߬ ߦߋ߫ ߡߊ߲߬ߛߊ߬ߦߊ ߗߍߕߊߓߊ߮ ߘߌ߫߸ ߊ߬ ߟߊߛߌ߰ ߘߊ߫ ߡߊ߲߬ߛߊ߬ߦߊ ߟߊ߫߸ ߞߏ߬ߣߌ߲߬ ߝߊߦߌߘߊ߫ ߊ߬ߟߋ߬ ߡߴߊ߬ ߟߊ߫ ߡߊ߲߬ߛߊ߬ߦߊ ߘߌߦߊߓߐ߫ ߓߊߏ߬ ߊ߬ߟߋ ߛߌ߱ ߣߌ߫ ߛߊ߭ߡߏ߬ߙߌ߬ ߝߊ߲߬ߞߊ߬ ߥߙߊ ߟߋ߬ ߓߍ߲߬ ߘߊ߫. 

ߞߊ߬ ߓߍ߲߬ ߊ߬ߟߌ߬ߡߊ߰ߡߌ߲߬ ߣߌ߫ [[ߓߙߎ߬ߟߊߦߌ߫ ߛߌ߬ߛߋ]] ߟߊ߫ ߟߊ߬ߤߘߌ ߡߊ߬߸ ߊ߬ ߣߴߏ߬ ߓߍ߲߬ ߘߴߊ߬ ߘߐ߫ ߞߊ߬ [[ߕߐ߬ߙߐ߲߫|ߕߐ߬ߙߐ߲߬]] ߣߌ߫ ߝߏߟߏ߲ߣߍ߲߬ߜߍ߫ ߟߎ߫ ߣߴߊ߬ߟߎ߬ ߟߊߡߌߣߌ߲ ߞߊ߬ߝߏ߬ ߡߌߛߍ߲ ߠߎ߬ ߓߌ߬ߟߊ߬ ߊ߬ߟߎ ߛߊ߬ߥߏ߬ ߘߐ߫ ߞߴߊ߬ߟߎ߫ ߦߴߊ߬ߟߎ߫ ߘߡߊߢߌߣߌ߲߫ ߦߋ߲߬ ߠߎ߬ ߘߐ߫. ߒ߬ߓߊ߬ [[ߛߌ߬ߛߋ|ߛߌ߬ߛߋ߬]] ߡߊ߲ߛߊ ߖߏ߭ ߡߍ߲ ߞߍ߫ ߘߴߊ߬ ߣߌ߭ ߡߊ߬߸ ߏ߬ ߟߋ ߞߵߊ߬ ߣߌ߫ ߝߊ߰ߡߊ ߝߟߌ߬ ߢߐ߲߮ ߠߊ߫ [[ߞߙߌߛߌ]] ߘߐ߫. 

=== ߜߐ߬ߛߐ߲߬ߞߐ ߘߏ߲߭ ߊ߬ߟߎ߬ ߕߍ߫ ===
ߛߙߋ߫ ߓߙߋߡߊ߫ ߟߊ߫ ߞߟߍ߬ߘߋ߲ ߠߎ߬ ߡߍ߲߫ ߘߴߊ߬ߟߎ߫ ߕߙߎߕߙߎ߫ ߟߊ߫ ߦߙߐ߫ ߟߊߘߤߊ߬ߣߍ߲ ߏ߬ ߟߎ߬ ߘߐ߫ ߦߋ߲߬ ߝߎߚߎ߫߸ ߞߏ߬ߣߵߊ߬ ߟߊߓߊ߲߫ ߘߊ߫ ߖߐ߬ߟߌ ߡߴߊ߬ ߣߌ߭ ߡߊ߬ ߞߵߊ߬ ߝߐ߫ ߞߏ߫ ߛߊ߬ߡߘߎ߬ߜߍ߫ ߡߊ߫ ߝߋ߲߫ ߦߴߊ߬ߟߋ߬ ߘߐ߫߸ ߞߴߏ߬ ߣߐ߬ ߕߐ߬ߙߐ߲߫ ߖߡߊ߬ߣߊ߬ ߖߊߙߊ߲ ߠߋ߬ ߘߌ߫ ߟߴߊ߬ߟߋ ߡߊ߬ ߞߊ߬ [[ߞߎ߬ߙߊ߲߬ߞߐ߬]] ߣߌ߫ ߛߊ߲ߞߊߙߊ߲߫ ߖߡߊ߬ߣߊ߬ ߡߊߣߍ߯ߡߊߣߍ߲ ߕߴߊ߬ ߖߍ߬ߘߍ ߓߟߏ߫; ߊ߬ ߞߊ߬ ߖߊ߬ߡߊߙߌ ߘߴߊ߬ ߟߊ߫ ߞߟߍ߬ߘߋ߲ ߠߎ߬ ߡߊ߬ ߞߏ߫ ߊ߬ߟߎ߬ ߦߋ߫ ߓߐߕߏ߲ ߏ߬ ߞߐߛߊ߬ߥߏ߬ ߞߊ߬ ߘߏ߲߬ ߞߎ߬ߙߊ߲߬ߞߐ߬. 

ߏ߬ ߟߎ߬ ߝߣߊ߫ ߞߊ߬ ߖߊ߬ߡߊߙߌ ߏ߬ ߟߊߓߊ߬ߕߏ߬ ߞߊ߬ ߥߊ߫ [[ߛߊ߬ߡߘߎ߬ߜߍ߫ ߕߎ߬ߙߋ߫]] ߟߊ߫ ߞߟߍ߬ߘߋ߲ ߠߎ߬ ߝߊ߰ ߞߏ߬ߖߎ߮ ߞߍ߫߸ ߞߊ߬ߕߎ߲߰ ߏ߬ ߟߎ߬ ߖߡߊ߬ߙߌ߬ߒ߬ߞߊ߲߬ߠߊ ߕߘߍ߬ ߦߋ߫ ߛߌ߬ߛߋ ߟߎ߬ ߞߟߍ߬ߓߊߟߌߦߊ ߟߋ߬ ߘߌ߫. ߏ߬ ߟߋ ߞߋߟߊ ߓߌ߬ߟߊ߬ ߘߊ߫ ߊ߬ߟߌ߬ߡߊߡߌ߲߫ ߡߊ߬߸ ߊ߬ ߞߵߊ߬ ߝߴߊ߬ ߟߊ߫ ߛߏ߬ߝߊ ߟߎ߬ ߢߍ߫ ߞߏ߫ ߊ߬ߟߎ߬ ߦߴߊ߬ߟߎ߫ ߕߏ߫ ߦߋ߲߬ ߡߎߣߎ߲߬ ߤߊ߲߯ ߊ߲ ߧߋ߫ ߡߊ߬ߘߌ߬ߣߊ߫ ߟߊ߫ ߖߋ߬ߓߌ ߛߐ߬ߘߐ߲߫. ߝߊ߰ߡߊ ߞߵߏ߬ ߟߋ ߗߋ ߓߌ߬ߟߊ߬ ߛߙߋ߫ ߓߙߋߡߊ߫ ߛߌ߬ߛߋ ߡߊ߬߸ ߏ߬ ߝߣߊ߫ ߡߊ߫ ߞߎߡߊ ߏ߬ ߖߋ߬ߓߌ߫ ߓߘߍ߬ ߟߊ߫: «''ߦߊ߬ߣߴߌ ߦߋ߫ ߞߋߟߊ ߓߌ߬ߟߊ߬ ߒߠߋ ߡߊ߬ ߞߎߓߋߘߊ ߟߊ߫ ߦߊ߲߬߸ ߌ ߦߴߏ߬ ߞߍ߫ ߌ ߟߊ߫ ߛߏ߬ߝߊ ߟߎ߬ ߡߊߛߙߊ߬ ߟߊ߫ ߘߐ߬ߖߊ ߣߌ߫ ߞߌ߬ߛߍ߬ߦߊ ߣߌ߫ ߝߊߘߌ߲ߧߊ ߟߋ߬ ߟߊ߫...''»; ߝߊ߰ߡߊ ߝߣߊ߫ ߡߴߏ߬ ߖߋ߬ߓߌ ߟߊߖߊ߲߰ߧߊ߬ ߜߘߍ߫ ߞߍ߫, ߞߏ߫ ߊ߬ߟߋ ߟߵߏ߬ ߘߌ߫߸ «''ߢߍ߲ߞߏ߬ ߒ ߡߊߛߙߊ߬ ߞߌ߬ߛߍ߬ߦߊ ߟߊ߫''»߸ ߒ߬ߓߊ߬ ߏ߬ ߟߋ ߥߊ߫ ߘߊ߫ ߟߊߓߊ߲߫ ߝߊ߰ߡߊ ߣߌ߫ ߓߊߕߍ߫ ߟߊ߫ ߝߐߢߐ߲߯ߞߐ ߣߌ߫ ߘߊߦߌߞߏ ߞߏߖߊ ߘߌ߫. ߦߊ߬ߣߴߏ߬ ߞߍ߫ ߕߐ߫߸ ߊ߬ߟߌ߬ߡߊ߯ߡߌ߲ ߞߵߊ߬ ߟߊ߫ ߛߏ߬ߝߊ ߟߎ߬ ߡߊߛߙߊ߬ ߛߌ߬ߛߋ߬ߟߊ߫ ߞߟߍ߬ߘߋ߲ ߠߎ߬ ߞߍ߬ߟߍ ߟߊ߫߸ ߏ߬ ߟߎ߬ ߝߣߊ߫ ߞߵߊ߬ߟߎ߫ ߞߟߍ߬ ߞߵߊ߬ߟߎ߫ ߓߙߌ߬ߓߙߌ߫ ߞߵߊ߬ߟߎ߬ ߟߊߛߊ߬ߦߌ߫ ߛߏ߫.

==== ߞߍ߬ߟߍ ߣߌ߫ ߓߊߕߍ߫ ߝߐߢߐ߲߯ߞߐ ====
ߝߊ߰ߡߊ ߛߌߟߊ߲߫ ߘߊ߫ ߞߍ߬ߟߍ ߡߍ߲ ߠߎ߬ ߢߍ߫ ߊ߬ ߟߊ߫ ߞߍ߬ߟߍ ߞߎ߲߬ߕߊ߮ ߞߘߐ߫߸ ߛߌ߬ߛߋ߬ ߞߟߍ ߦߴߏ߬ ߘߏ߫ ߟߋ߬ ߘߌ߫ ߡߏߙߌߦߊ߫ ߘߊߟߎ ߟߎ߬ ߞߏߛߐ߲߬. ߝߊ߰ߡߊ ߞߊ߬ ߗߋ ߓߌ߬ߟߊ߬ [[ߓߊߕߍ߫|ߓߊߕߍߞߊ]] ߟߎ߬ ߞߐ߫ ߡߊ߬ߜߍ߲߬ߞߏ ߘߐ߫߸ ߏ߬ ߟߎ߬ ߝߣߊ߫ ߞߵߊ߬ߟߎ߫ ߓߊ߲߬ ߜߘߏ߫߹ ߊ߬ ߝߊ߲߭ ߦߋ߫ ߝߐ߫ ߟߊ߫ ߘߏ߫ ߟߎ߫ ߓߟߏ߫ ߞߏ߫ ߊ߬ߟߎ߫ ߞߵߊ߬ ߝߐ߫ ߞߏ߫ ߊ߬ߟߎ߫ ߞߵߊ߬ ߝߐ߫ ߟߋ߬ ߞߏ߫: «''ߊ߬ߟߎ߬ ߕߴߊ߬ߟߎ߫ ߓߊߘߋ߲߫ ߛߌߟߡߊ ߞߟߍ߬ ߟߊ߫''»; ߝߊ߰ߡߊ ߡߐߣߍߡߊ߲ߕߐ ߞߵߊ߬ ߝߐ߫ ߞߏ߫: «ߢߍ߲ߞߏ߬ ߒߠߋ ߟߋ߬ ߦߋ߫ ߞߊ߯ߝߙߌ ߘߌ߫؟». ߒ߬ߓߊ߬ ߏ߬ ߟߋ ߞߊ߬ ߛߐ߯ߣߊ߫-ߡߘߎ߫ ߟߐ߬ ߊ߬ ߥߞߊ߬ߟߌ߬ ߟߴߊ߬ߟߎ߫ ߞߍ߬ߟߍ ߟߴߊ߬ ߣߌ߫ ߞߵߊ߬ ߞߐ߲߬ߞߐ߲߬ [[ߓߊߕߍ߫]] ߡߊ߬<ref>ߛߊ߬ߡߘߎ߬ߜߍ߫ ߕߎ߬ߙߋ߬ ߣߌ߫ ߓߊߕߍ߫ ߣߌ߫ ߘߊߦߌ ߟߊ߫ ߝߐߢߐ߲߯ߞߐ ߘߐ߬ߝߐ ߟߎ߬ ߡߊߢߌ߬ߣߌ߲߬ߞߊ߫</ref>. 

ߞߟߊߓߍ߲ ߢߊ߫ ߖߐ߲ߖߐ߲ ߠߎ߬ ߟߐ߲ߣߍ߲߫ ߕߍ߫ ߡߎߣߎ߲߬߸ ߊ߬ ߞߏ߬ߣߌ߲ ߟߐ߲ߣߍ߲߫ ߦߋ߫ ߞߏ߫ ߝߊ߰ߡߊ ߛߋ߫ ߘߊ߫ ߛߙߋߓߙߋߡߊ߫ ߟߊ߫ ߞߊ߬ ߓߊ߲߫ ߞߵߊ߬ ߛߊ߲ߞߎ߲߫ ߊ߬ ߟߊ߫ ߛߏ߬ߝߊ ߟߎ߬ ߢߐ߲߱ ߘߌ߫. 

== ߦߟߌߣߐ ߣߌ߫ ߦߟߌߡߊߛߙߋ ߟߎ߬ ==
[[ߦߌߟߡߊ:ߛߊ߬ߡߘߎ߬ߜߍ߫ ߕߎ߬ߙߋ߫]]
[[ߦߌߟߡߊ:ߛߊ߰ߡߏ߬߬ߙߌ߬ ߞߟߍ]]
[[ߦߌߟߡߊ:ߡߊ߬ߘߌ߬ߣߊ߫ ߛߌ߬ߛߋ߬ ߡߊ߲ߛߊ ߟߎ߫]]
[[ߦߌߟߡߊ:ߡߊ߲߬ߘߋ߲߫ ߘߐ߬ߝߐ]]
