{{Databox}}

'''ߟߏ߬ߝߏ߫ ߞߡߊ߬ߙߊ߫''' ߡߏߦߌ߫ ߘߊ߫ ߁߉߂߅ ߝߊ߲߭ ߠߋ߬ ߝߍ߬߸ ߊ߬ ߣߌ߫ ߞߊ߬ ߝߊ߰ ߓߏ߲ߠߌ߲ ߘߐ߫ ߡߏ߬ߙߌ߬ߝߊ ߟߊ߫ ߓߌ߲ߠߊߥߎߟߋ߲ ߂߅\߁߉߇߁ ߠߊ߫ [[ߞߐߣߊߞߙߌ߫]]߸ ߊ߬ ߦߋ߫ ߖߌ߬ߣߍ߫ ߡߏ߬ߛߏ߫ ߓߘߍ߬ߓߘߍ߬ߟߌ߬ߟߊ ߘߏ߫ ߟߋ߬ ߘߌ߫߸ ߡߍ߲ ߞߍ߫ ߘߊ߫߫ [[ߖߌ߬ߣߍ߬  ߞߊ߲ߓߍ߲߫ ߝߟߐ ߞߎ߲߬ߠߊ߬ߛߌ߮]] ߛߌ߲߬ߝߏ߲ ߘߌ߫߸ ߞߊ߬ߝߏ ߘߍ߬ߘߐ߬ߞߏ ߟߎ߬ ߞߟߊ߬ߕߌ߮߸ ߊ߬ ߓߌ߬ߟߊ߬ ߘߊ߫ ߗߋߘߊ ߏ߬ ߟߋ ߞߎ߲߬ߠߊ߬ ߁߉߆߁ ߣߌ߫ ߁߉߆߈ ߠߎ߬ ߕߍ߫. ߊ߬ ߞߎ߲߬ߕߌߢߍ ߞߐ ߘߐ߫ ߞߊ߲ߕߌ߯ [[ߛߋߞߎ߬ ߕߎ߬ߙߋ]] ߡߊ߬߸ ߊ߬ ߟߊߓߋ߬ ߘߊ߫ ߞߊ߬ ߓߊ߲߫ ߞߵߊ߬ ߡߌ߬ߘߊ߬ ߏ߬ ߞߐ߫ ߛߊ߲߬ ߘߊ߲ߘߐ߫߸ ߊ߬ ߣߌ߫ ߞߵߊ߬ ߓߏ߲߫ ߡߏ߬ߙߌ߬ߝߊ ߟߊ߫ ߣߊ߲߬ߕߌ߰ ߗߋߣߍ߲ ߠߎ߬ ߓߟߏ߫<ref>ߊ߬ ߘߟߊߡߌ߬ߘߊ߬ߣߍ߲߫ ߦߋ߫ ߝߊ߬ߙߊ߲߬ߛߌ ߥߞߌߔߋߘߌߦߊ ߟߋ߬ ߡߊ߬</ref>.
[[ߞߐߕߐ߮:Bundesarchiv B 145 Bild-F012905-0012, Bonn, Schule, Staatssekretärin aus Guinea.jpg|thumb|ߟߏ߬ߝߏ߫ ߞߡߊ߬ߙߊ߫ ߣߌ߫ ߞߊ߲ߕߌ߯ ߤߍߌ߲ߙߌߗ ߟߎ߳ߓߑߞߍ߫ ߝߘߎߡߊ߫ ߥߌߟߑߤߍߟߑߡߌߣ ߟߎ߳ߓߑߞߍ߫. ߊ߬ ߟߊ߫ ߓߐߒߡߊߟߌ ߘߏ߫ ߛߋ߲߬ߝߍ߫ ߕߟߋ߬ߓߋ ߊߟߏߡߊ߲ߘߎ߯ ߁߉߆߂ ߘߓߊ߬ߕߊ ߕߟߋ߬ ߁߀ ߠߊ߫.]]

== ߓߘߍ߬ߓߘߍ߬ߟߌ߬ ߘߊߞߎ߲ ==


'''ߟߏ߬ߝߏ߫ ߞߡߊ߬ߙߊ߬''' ߓߊ߯ߙߘߊ ߕߘߍ߬ ߕߌ߲߬ߞߘߐ߬ߛߌ߮ ߟߋ߬ ߘߌ߫ ߊ߬ ߣߴߊ߬ ߢߊߓߐߣߍ߲߫ ߕߘߍ߬ ߦߋ߫ ߟߐ߲ߣߌ߲ߦߊ ߝߍ߬߸ ߊ߬ ߞߊ߬ [[ߓߘߍ߬ߓߘߍ߬ߟߌ]] ߘߊߡߌ߬ߣߊ߬ ߡߍ߲ ߡߊ߬ ߏ߬ ߟߋ ߞߍ߫ ߘߴߊ߬ ߘߏ߲߭ ߘߌ߫ [[ߖߌ߬ߣߍ߬ ߓߍ߯ߦߊ ߞߙߎߞߊ|ߖߌ߬ߣߍ߬ ߓߍ߯ߦߊ߫ ߞߙߎߞߊ]] ߘߐ߫ ߊ߬ ߝߊ߬ߛߏ ߟߊ߫ [[ߡߊ߬ߛߊ߲߬ߕߊ߲߬|ߡߊ߬ߛߊ߲߬ߕߊ߲߫]]߸ ߞߊ߬ߝߏ ߥߙߏ߬ߘߎ߮-ߕߟߋ߬ߓߋ ߘߐ߫. ߊ߬ ߛߎߘߊ߲߫ ߘߴߏ߬ ߞߐ߫ ߞߊ߬ ߞߍ߫ ߥߛߊ߬ߘߋ߲ ߘߌ߫ ߝߊ߬ߛߏ߬ߜߙߊ ߟߊ߫߸ ߊ߬ ߣߌ߫ ߞߊ߬ ߞߍ߫ ߖ.ߓ.ߞ ߕߊ߲ߓߊ߲ ߘߍ߬ߘߊ ߛߌ߲߬ߝߏ߲ ߘߌ߫. ߞߊ߬ߙߌ߬ߝߐ ߟߊ߫ ߁߉߆߀ ߟߊ߫߸ ߊ߬ ߞߊ߬ ߞߌ߬ߓߊ߬ߙߏ߬ߦߊ߬ߟߌ߫ ߕߊ߯ߡߊ ߘߏ߫ ߞߍ߫ [[ߊߟߏߡߊ߲ߘߎ߯ ߓߍ߯ߦߊ߫ ߞߊ߲ߓߍ߲]] ߘߐ߫. ߊ߬ ߣߌ߫ ߞߊ߬ ߞߍ߫ ߘߍ߬ߘߐ߬ߞߏ ߟߎ߬ ߞߏߕߌ߮ ߘߌ߫ ߁߉߆߁ ߣߌ߫ ߁߉߆߈ ߠߊ߫.

߁߉߆߂ ߣߍߣߍߓߊ ߟߊ߫߸ ߟߏ߬ߝߏ߫ ߞߡߊ߬ߙߊ߫ ߣߌ߫ ߓߘߍ߬ߓߘߍ߬ߟߌ߬ߟߊ߫ ߜߘߍ߫ ߟߎ߫ ߞߊ߬ ߡߙߌߘߐ ߘߏ߫ ߦߌ߬ߘߊ߬ ߞߏ߫ ߞߎ߲߬ߠߊ߬ߛߌ߮ ߛߌ߲߬ߝߏ߲ ߠߎ߬ ߦߋ߫ ߟߊߛߎߘߊ߲߫ ߞߙߎߞߊ ߛߌ߲߬ߝߏ߲ ߠߎ߬ ߟߋ߬ ߓߟߏ߫. ߡߙߌߘߐ ߏ߬ ߕߘߍ߬ ߦߴߊ߬ ߝߍ߬ ߞߵߊ߬ ߞߊ߲߬ߞߊ߲߬ [[ߛߋߞߎ߬ ߕߎ߬ߙߋ|ߞߊ߲ߕߌ߯ ߊߤߊߡߍߘ ߛߋߞߎ߬ ߕߎ߬ߙߋ]] ߟߊ߫ ߕߊ߬ߟߌ (ߘߐ߬ߡߌ߬ߘߊ߬ߟߌ) ߟߋ߬ ߡߊ߬߸ ߏ߬ ߡߍ߲ ߓߊ߲߫ ߛߊ߲ ߕߘߍ߬ ߦߋ߫ [[ߕߎ߬ߡߊ߬ߣߌ߲߬ ߛߊ߲ߜ߭ߊߙߋ߫]] ߣߌ߫ [[ߝߏߘߋߓߊ߫ ߞߋߕߊ߬]] ߟߎ߫ ߕߐ߯ߦߊ߫ ߟߊ߫߸ ߞߵߊ߬ ߕߘߍ߬ ߏ߬ ߟߎ߫ ߝߌ߬ߟߊ ߛߌ߫ ߟߊ߫ ߖߋ߬ߙߌ߲߬ߕߋ߬ߦߊ ߡߊ߫ ߛߴߏ߬ ߞߊߓߋ ߘߐ߫. [[ߖߌ߬ߣߍ߬ ߓߍ߯ߦߊ ߞߙߎߞߊ|ߖ.ߓ.ߞ]] ߟߊ߫ ߞߎ߲߬ߜߙߊ߬ ߈߲ ߝߍ߬ ߁߉߆߇ ߟߊ߫߸ ߛߋߞߎ߬ ߕߎ߬ߙߋ ߛߋ߫ ߘߊ߫ ߝߊ߲߬ߞߊ ߖߊ߬ߛߏ߲߬ ߠߊ߫ ߝߣߊ߫ ߞߊ߬ ߞߎ߲߬ߠߊ߬ߛߌ߮ ߛߌ߲߬ߝߏ߲ ߘߐߘߏ߲߬ ߞߵߊ߬ ߓߐ߫ ߁߆ ߘߐ߫ ߞߵߊ߬ ߞߍ߫ ߇ ߘߌ߫. ߟߏ߬ߝߏ߫ ߞߡߊ߬ߙߊ߫ ߕߘߍ߬ ߘߊ߫ ߞߏߕߌ߯ ߜߍ߲ߣߍ߲ ߠߎ߬ ߘߐ߫.

== ߊ߬ ߟߊ߫ ߛߊ߬ߦߊ ߞߍ߫ ߢߊ ==
ߊ߬ ߡߌ߬ߣߊ߬ ߘߊ߫ ߁߉߇߀ ߟߊ߫ [[ߞߐ߰ߖߌ߬ ߝߙߌߛߌߡߊ ߘߐ߬ߓߛߏ߬ߟߌ|ߞߐ߰ߖߌ߬ ߝߙߌߛߌ ߘߐ߬ߓߛߏ߬ߟߌ]] «'''ߛߍ߲ߞߍ߲ߡ ߞߐߟߐ߲'''\ agression 70» ߣߐ߬ߞߟߊߡߊ߲ ߘߐ߫. ߊ߬ ߟߊ߫ ߥߊ߫ ߘߊ߫ ߞߌ߲ߘߌߦߊ߫ ߣߌ߫ [[ߓߎߥߊߙߏ߫ ߘߊ߮]] ߞߣߐ߫ ߓߌ߲ߠߊߥߎߟߋ߲ ߂߄\߁߉߇߀ ߟߊ߫߸ ߊ߬ ߝߊ߰ ߘߊ߫ ߣߊ߲߬ߕߌ߰ ߗߋߣߍ߲ ߘߏ߫ ߟߎ߫ ߓߟߏ߫ ߏ߬ ߘߎ߬ߛߊ߬ߜߍ߸ ߊ߬ ߞߋߟߋ߲߫ ߔߋߛߊ߫ ߟߋ߬ ߕߘߍ߬ ߦߋ߫ ߡߛߏ߬ ߘߌ߫ ߞߙߎ ߏ߬ ߟߎ߬ ߘߐ߫. ߛߋߞߎ߬ ߕߎ߬ߙߋ ߓߌߘߊ߲ߞߍ߫ [[ߡߊ߬ߡߊ߬ߘߌ߬ ߞߋߕߊ߬|ߡߊ߬ߡߊ߬ߘߌ߫ ߞߋߕߊ߬]] ߕߘߍ߬ ߦߴߊ߬ ߝߊ߰ߓߊ߰ ߗߋߣߍ߲ ߠߎ߬ ߘߐ߫. ߊ߬ ߛߎ߭ ߓߌ߬ߙߌ߬ ߘߊ߫ ߝߘߏ߬ߓߊ߬ ߛߊߙߌ (ߝߘߏ߬ߓߊ߬ ߞߊߓߙߎ) ߘߏ߫ ߘߐ߫. 

== ߦߟߌߡߊߛߙߋ ==
[[ߦߌߟߡߊ:ߖߌ߬ߣߍ߫ ߓߘߍ߬ߓߘߍ߬ߟߌ߬ߟߊ]]
[[ߦߌߟߡߊ:ߖߌ߬ߣߍ߬ ߞߊ߲ߓߍ߲ ߝߟߐ ߞߏߕߌ߮]]
