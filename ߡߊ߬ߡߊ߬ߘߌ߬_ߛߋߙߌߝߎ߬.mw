
ߟߊ߰ߖߌ߫ ߡߊ߬ߡߊߘߌ߫ ߛߋߙߌߝߎ߬ ߤߊߦߌߘߙߊ߫ ߡߏߦߌ߫ ߘߊ߫ ߌߛߊ߫ ߡߏߦߌ߫ ߛߊ߲߬ ߁߉߃߂ ߟߋ߬ ߟߊ߫ ߓߊߕߍ߫ ߣߝߊ߬ߖߌ߫ ߞߊ߲ߞߊ߲߫ ߡߊ߲߬ߘߋ߲߫ ߖߌ߬ߣߍ߫ ߸ ߛߏ - ߏ߬ ߟߋ߬ ߝߣߊ߫ ߦߴߊ߬ ߝߊ߬ߛߏ ߘߌ߫.
ߊ߬ ߞߊ߬ ߛߊ߲߬ ߥߐߙߐ߲ߥߌ߬ߟߊ ߟߋ߬ ߞߍ߫ ߣߡߊ߬ߘߊ߬ߦߊ ߘߐ߫ ߸ ߏ߬ ߞߐ߫ ߞߊ߬ ߕߊ߯ߡߊ߫ ߌߛߊ߫ ߡߏߦߌ߫ ߛߊ߲ߖߌ߫ ߁߉߃߉ ߟߊ߫.
ߟߊ߰ߖߌ߫ ߡߊ߬ߡߊߘߌ߫ ߛߋߙߌߝߎ߬ ߤߊߦߌߘߙߊ߫ ߛߊ߬ ߘߊ߫ ߞߐ߬ߟߏ߲ ߠߋ߬ ߞߏ߲ߞߏߜߍ ߕߋ߬ߟߋ߫ ߃ / ߂߀߁߃ ߡߊ߲߬ߘߋ߲߫ ߖߌ߬ߣߍ߬ ߞߎߓߋߘߊ ߟߊ߫ ߞߐߣߊߞߙߌ߫ ߡߊ߰ߙߌ ߘߌ߬ߢߍ߫ ߊ߬ ߡߊ߬، ߊ߬ ߛߌ߬ߞߛߊߓߌ ߕߘߍ߬ ߊ߬ ߛߊ߬ ߟߏ߲ ߛߊ߲߬ ߈߁ ߢߐ߲߰ߘߐ߫ ߘߌ߫ ߸ ߛߊ߲߬ ߁߇ ߞߊ߬ߙߊ߲߬ߘߋ߲߬ߧߊ߫ ߸ ߛߊ߲߬ ߄߄ ߞߊ߬ߥߊ߲߬ߘߌ߬ߟߌ߫، ߏ߬ ߘߐ߫ ߊ߬ ߞߊ߬ ߛߊ߲߬ߖߌ߫ ߆߁ ߠߋ߬ ߞߍ߫ ߘߌߣߊ ߢߊߢߌߣߌ߲ ߠߴߊ߬ ߢߊߝߐ ߟߊ߫، ߣߴߏ߬ ߕߍ߫ ߞߊ߬ߦߌ߯ ߂߀߀߈ ߠߊ߫ ߸ ߞߊ߬ߥߊ߲߬ߘߌ߬ߟߌ ߞߎ߬ߡߊ߲߬ߘߌ߬ ߘߴߊ߬ ߡߊ߬ ߘߊ߲ߘߟߊ ߟߎ߬ ߓߟߏ߫ ߞߊ߬ ߓߍ߲߬ ߊ߬ ߡߊߛߍ߱ ߘߌ߫ ߞߎߡߊ ߓߟߏ߫ ߸ ߕߊ߯ߡߊ ߓߟߏ߫ ߸ ߤߊ߲ߞߟߌ ߟߊ߫ ߓߊ߯ߙߊ ߓߟߏ߫، ߞߏ߬ߣߵߊ߬ ߘߛߍ߫ ߘߊ߫ ߞߊ߬ߥߊ߲߬ߘߌ߬ߟߌ ߟߊ߫ ߂߀߁߀ ߠߋ߬ ߟߊ߫، ߛߊ߲߬ ߛߊ߬ߓߊ߫ ߏ߬ ߞߐߝߍ߬ ߸ ߊ߬ ߞߊ߬ ߛߊ߬ߦߊ ߞߍ߫، ߡߊ߰ߙߌ ߦߋ߫ ߤߌߣߴߊ߬ ߟߊ߫ ߞߵߊ߬ ߖߌ߰ߦߙߐ ߢߊ߬.

'''ߟߊ߰ߖߌ߫ ߡߊ߬ߡߊߘߌ߫ ߛߋߙߌߝߎ߬ ߤߊߦߌߘߙߊ߫ ߟߊ߫ ߞߊ߬ߙߊ߲߬ߞߏ ߢߊߘߐߜߍ ߦߋ߫ ߘߌ߬'''؟

ߟߊ߰ߖߌ߫ ߡߊ߬ߡߊߘߌ߫ ߛߋߙߌߝߎ߬ ߤߊߦߌߘߙߊ߫ ߟߊ߫ ߞߊ߬ߙߊ߲߬ߞߏ ߢߊߘߐߜߍ ߘߐ߫ ߡߊ߰ߙߌ ߦߋ߫ ߘߌ߬ߢߍ߫ ߊ߬ ߡߊ߬، ߟߊ߰ߖߌ߫ ߡߊ߬ߡߊߘߌ߫ ߛߋߙߌߝߎ߬ ߤߊߦߌߘߙߊ߫ ߖߍ߬ߘߍ ߟߊ߫ ߞߎߡߊ߫ ߘߐ߫ ߝߜߍ߬ߟߋ߲ ߠߊ߫ ߡߊ߰ߙߌ ߘߌ߬ߢߍ߫ ߊ߬ ߡߊ߬ ߸ ߊ߬ ߞߊ߲߫ ߞߏ߫: { ߒ ߓߘߊߡߐ߮ ߟߎ߫ ߞߊ߬ ߒ ߟߊߕߊ߯ ߒ ߓߊߙߌ߲ߞߍ ߘߏ߫ ߡߊ߬ ߒߖ߭ߙߋߞߏ߬ߙߋ߫ ߸ ߞߏ߫ ߒ ߧߋ߫ ߥߊ߫ ߏ߬ ߘߍ߬ߡߍ߲߬ ߘߏ߲߬ߞߊ߬ߝߟߍ߬ ߖߎߟߦߊ ߟߊ߫ ( ߦߎ߯ߦߎ߯ ߝߙߋ ߟߊ߫ ߞߊ߬ߣߌ߲߬ )، ߒ ߕߏ߫ ߘߊ߫ ߝߋ߬ߙߋ ߟߊ߫ ߦߋ߲߬ ߠߋ߬ ߤߊ߲߯ ߟߊ߰ߖߌ߬ ߞߏߟߋ߲߫ ߦߊ߬ߞߎ߬ߓߊ߫ ߞߊ߬ ߒ ߧߋ߫، ߓߊߏ߬ ߊ߬ ߕߎ߲߬ ߓߊ߯ ߝߐ߫ ߞߏߕߊ߲߫ ߞߏ߫ ߟߐ߲ߠߌ߲ߠߊ ߘߏ߫ ߦߋ߫ ߞߊ߬ߥߊ߲߬ߘߌ߬ߟߌ ߟߊ߫ ߓߌ߬ ߸ ߒ ߘߌ߫ ߕߘߍ߬ ߞߊ߬ߥߊ߲߬ߘߌ߬ ߦߌߟߊ߫ ߘߐߓߍ߲ ߘߐ߫ ߊ߬ ߘߏ߲߬ߞߏ ߟߎ߫ ߝߍ߬، ߊ߬ ߣߌ߫ ߞߊ߬ ߞߊ߬ߙߊ߲߬ߡߐ߮ ߟߎ߬ ߟߊߛߣߍ߫ ߞߎߡߊ ߟߎ߬ ߘߐ߫ ߛߐ߲߬، ߒ߬ߓߊ߬ ߟߊ߰ߖߌ߫ ߦߊ߬ߞߎߓߊ߫ ߞߊ߬ߡߙߊ߫ ( ߞߏߟߋ߲߫ ߦߊ߬ߞߎߓߊ߬ ) ߞߵߊ߬ ߝߐ߫ ߒ ߧߋ߫ ߟߏ߲ ߘߏ߫ ( ߊ.ߘ.ߊ߬) ߸ ߞߏ߫ ߊ߬ ߝߐ߫ ߌ ߟߊ߫ ߡߐ߱ ߟߎ߬ ߦߋ߫ ߞߏ߫ ߊ߬ߟߎ߬ ߦߴߌ ߟߊߘߏ߲߬ ߞߊ߬ߙߊ߲߬ߕߊ ߟߊ߫، ߞߊ߬ߕߎ߲߰ ߌߟߋ ߓߊ߯ߙߊ ߕߍ߫ ߝߏߦߌ߬ ߘߌ߫ ߣߌ߫ ߞߊ߬ߥߊ߲߬ߘߌ߬ߟߌ ߕߍ߫ ߸ ߌ ߛߋߟߎ ߝߊߙߊ߲ߝߊߛߌߣߍ߲߫ ߊ߬ ߢߊߝߐ߫ ߖߛߎ ߦߴߌ ߟߊ߫ ߸ ߊ߬ ߘߏ߲߬ ߞߊ߫ ߘߴߌ ߦߋ߫ }.

ߒ߬ߓߊ߬ ߸ ߏ߬ ߟߋ ߞߍ߫ ߘߊ߫ ߛߋ߬ߙߌ߬ߝߎ߬ߞߍ ߟߊ߫ ߞߊ߬ߙߊ߲߬ߞߏ ߘߊߡߌ߬ߣߊ߬ߣߍ߲ ߠߋ߬ ߘߴߌߞߘߐ߫ ߏ߬ ߘߌ߫ ߓߏ߬، ߏ߬ ߞߍ ߸ ߊ߬ ߞߵߊ߬ ߓߟߏߡߊߞߊ߬ ߟߐ߲ߠߌ߲ ߣߌ߫ ߟߐ߲ߠߌ߲ߦߊ ߟߎ߬ ߢߌߣߌ߲߫ ߞߊ߲ߡߊ߬ ߕߌߡߌ߲ߣߊ߲ߘߌߦߊ ߘߝߊߣߍ߲ ߘߐ߫ ߘߌߣߊ ߞߊ߬ߣߎ߲ ߣߴߊ߬ ߟߊߘߌߦߊߢߍ ߘߐ߫، ߏ߬ ߟߋ ߞߐ߫ ߸ ߊ߬ ߞߊ߬ ߡߞߊ߫ ߖߡߊߣߊ ߟߊߛߐ߬ߘߐ߲߬ ߦߋ߲߬ ߞߏ߲߬ߓߏ ߌߓߎ߬ߣ ߓߊ߯ߖ߭ߌ߫ ߕߊ ߓߟߏ ߡߊ߬ ߡߊ߰ߙߌ ߦߋ߫ ߘߌ߬ߢߍ߫ ߊ߬ߟߎ߬ ߓߍ߯ ߡߊ߬، ߊ߬ ߟߊߞߐ߯ ߘߊ߫ ߘߌ߯ߣߊ ߞߕߌ ߟߎ߬ ߣߴߊ߬ ߞߕߌߦߊ ߟߎ߬ ߣߌ߫ ߞߊ߬ߥߊ߲߬ߘߌ߬ߟߌ ߞߎ߬ߙߎ߲߬ߘߎ ߟߎ߬ ߣߴߊ߬ ߞߍߞߌߦߊ ߟߎ߬ ߟߊ߫ ߡߞߊ߫ ߣߌ߫ ߡߊ߬ߘߌߣߊ߫ ߟߎ߬ ߘߐ߫ ߝߏ߫ ߞߵߊ߬ ߞߍ߫ ߞߎߡߊߘߏ߲ߛߏ߫ ߓߟߋߓߟߋ߫ ߣߌ߫ ߟߐ߲ߠߌ߲ߠߓߊ߫ ߘߌ߫ ߸ ߡߍ߲ ߢߐ߲߰ ߘߐ߯ߡߊ߲߫ ߕߘߍ߬ ߊ߬ ߕߋ߬ߟߋ ߘߐ߫ ߞߏߛߓߍ߫.


'''ߟߊ߰ߖߌ߫ ߡߊ߬ߡߊߘߌ߫ ߛߋߙߌߝߎ߬ ߤߊߦߌߘߙߊ߫ ߞߊ߬ ߞߊ߬ߥߊ߲߬ߘߌ߬ߟߌ ߘߊߡߌ߬ߣߊ߬ ߗߏ߮؟'''

ߡߊ߲߬ߘߋ߲߫ ߛߊ߲߬ߘߊ ߟߋ߬ ߞߊ߲߫ ߞߏ߫: { ߓߊ߯ߙߊ ߕߍ߫ ߞߍ߫ ߣߴߊ߬ ߞߍߡߎߙߊ߲߫ ߕߍ߫ }، ߏ߬ ߘߐ߫ ߸ ߟߐ߲ߠߌ߲ߞߊ߲ ߝߣߊ߫ ߕߴߛߋ߫ ߝߐ߫ ߟߊ߫ ߞߵߊ߬ ߕߘߍ߬ ߟߐ߲ߠߌ߲߫ ߕߍ߫، ߛߊ߲߬ߞߏ ߡߍ߲ ߟߐ߬ߣߍ߲߫ ߡߊ߰ߙߌ ߟߊ߫ ߘߌߣߊ ߞߏߦߊ ߡߊ߬، ߏ߬ ߦߋ߫ ߝߐ߫ ߟߴߊ߬ ߟߐ߲ ߠߋ߫ ߞߊ߲߬ ߸ ߊ߬ ߦߋ߫ ߞߍ߫ ߟߴߊ߬ ߟߐ߲ ߠߋ߫ ߞߊ߲߬، ߡߊ߰ߙߌ ߖߍ߬ߘߍ ߞߵߊ߬ ߝߐ߫ ߏ߬ ߟߋ ߘߐ߫ ߞߏ߫: [ ߊߟߎ߫ ߒ ߟߐ߲߫ ߡߎߣߎ߲߬ ߛߊ߬ߣߴߊߟߎ߫ ߦߋ߫ ߒ ߓߊ߬ߕߏ߬، ߣߴߊߟߎ߫ ߡߊ߫ ߒ ߟߐ߲߫ ߸ ߊߟߎ߫ ߦߋ߫ ߒ ߓߊ߬ߕߏ߬ ߟߊ߫ ߘߌ߬؟]. ߏ߬ ߘߐ߫ ߝߏ߫ ߞߊ߬ ߟߐ߲ ߠߋ߬ ߝߟߐ߫ ߞߍ߫ ߸ ߛߊߣߌ߲߫ ߢߊߝߐߟߌ ߦߋ߫ ߞߍ߫.

ߊ߬ߟߎ߫ ߞߊ߬ ߓߊߘߊ߬ߙߴߊ߬ߟߌ߫ ߢߌ߬ߣߌ߲߬ߞߊ߫ (ߊ.ߘ) ߸ ߞߏ߫ ߡߊ߰ߙߌ ߟߋ ߞߏߛߐ߲߬ ߌߟߋ ߞߊ߬ ߞߋߟߊ ߟߐ߲߫ ߓߊ߰ ߸ ߞߋߟߊ ߟߋ߬ ߞߏߛߐ߲߬ ߌ ߞߊ߬ ߡߊ߰ߙߌ ߟߐ߲߫؟.

ߊ߬ߟߌ߫ ߞߊ߲߫ ߞߏ߫: { ߡߊ߰ߙߌ ߟߋ߬ ߞߏߛߐ߲߬ ߒ ߞߊ߬ ߞߋߟߊ ߟߐ߲߫، ߓߊ߬ߙߌ߬ ߒ ߞߊ߫ ߞߊ߲߫ ߞߊ߬ ߡߍ߲ ߞߍ߫ ߡߊ߰ߙߌ ߢߍ߫، ߞߋߟߊ ߟߋ߫ ߞߊ߬ ߒ ߢߊߦߌ߬ߘߊ߬ ߒ ߠߊ߫ }. ߊߛߌߞߋ߫߹

ߒ߬ߓߊ߬ ߕߎ߬ߡߊ ߡߍ߲ ߟߊ߰ߖߌ߫ ߡߊ߬ߡߊߘߌ߫ ߛߋߙߌߝߎ߬ ߤߊߦߌߘߙߊ߫ ߞߊ߬ ߘߏ߫ ߛߐ߬ߘߐ߲߬ ߡߊ߰ߙߌ ߟߊ߫ ߟߐ߲ߠߌ߲ ߘߐ߫ (ߊ.ߘ) ߸ ߊ߬ ߞߊ߬ ߘߌߣߊ ߛߘߊߟߊ ߘߊߡߌ߬ߣߊ߫ ߞߊ߬ߥߊ߲߬ߘߌ߬ߟߌ ߘߐ߫ ߘߎߢߊ߫ ߡߎ߰ߡߍ ߞߣߐ߫ ߛߊ߲ߖߌ߫ ߄߄ ߢߐ߲߰ ߞߘߐ߫ ( ߁߉߆߆ - ߂߀߁߀ ).

ߞߊ߬ߕߎ߲߰ ߸ ߊ߬ ߛߋ߫ ߘߊ߫ ߘߎ߬ߢߊ߫ ߝߊ߲߬ ߛߌߦߊߡߊ߲߫، ߊ߬ ߕߎ߲߬ ߞߊ߬ ߞߏ߫ ߛߌߦߊߡߊ߲߫ ߟߐ߲߫ ߸ ߊ߬ ߕߘߍ߬ ߞߊ߲߫ ߛߌߦߊߡߊ߲߫ ߝߐ߫ ߟߊ߫ ߊ߬ ߕߘߍ߬ ߞߊ߲߫ ߛߌߦߊߡߊ߲߫ ߡߍ߲ ߠߊ߫، ߓߊߏ߬ ߊ߬ ߟߊ߫ ߕߊ߯ߡߊ ߟߎ߬ ߕߎ߲߬ ߕߍ߫ ߓߏߓߏ߫ ߕߊ߯ߡߊ߫ ߘߌ߫ ߸ ߊ߬ ߕߎ߲߬ ߕߍ߫ ߞߎ߲߬ߝߌ߲߬ ߕߊ߯ߡߊ߫ ߘߌ߫.

ߊ߬ ߟߊ߫ ߕߊ߯ߡߊ ߟߎ߬ ߘߐ߫ ߊ߬ ߘߌ߫ ߞߊ߬ߥߊ߲߬ߘߌ߬ߟߌ ߞߍ߫ ߸ ߞߊ߬ ߞߟߍ߬ߓߊ߲ ߠߎ߬ ߞߍ߫ ߸ ߞߊ߬ ߖߏ߭ ߟߎ߫ ߣߌ߫ ߓߏߟߌ ߟߎ߬ ߕߌߢߍ߫.

'''ߟߊ߰ߖߌ߫ ߡߊ߬ߡߊߘߌ߫ ߛߋߙߌߝߎ߬ ߤߊߦߌߘߙߊ߫ ߟߊ߫ ߝߜߍ߬ߟߋ߲߬ ߠߊߞߎ߲߬ߘߎ߬ߣߍ߲ ߓߙߍ߬ߦߊ ߟߐ߲߫ ߘߊ߫ ߓߊ߬؟'''

ߊ߬ ߕߎ߬ߢߊ߬ߟߊߝߐߟߌ߫ ߘߐ߫ ߸ ߛߋߙߌ߬ߝߎ߬ߞߍ ߟߊ߫ ߝߜߍ߬ߟߋ߲߬ ߠߊߞߎ߲߬ߘߎ߬ߣߍ߲ ߓߙߍ߬ߦߊ ߡߊ߫ ߟߐ߲߫ ߕߞߌߕߞߌ߫ ߓߟߏߡߊ߬، ߓߊߏ߬ ߊ߬ ߕߘߍ߬ ߞߊ߬ߥߊ߲߬ߘߌ߬ߟߌ ߞߍ߫ ߟߊ߫ ߦߙߐ߫ ߛߌߦߊߡߊ߲߫ ߘߐ߫ ߡߍ߲ ߕߍ߫ ߡߊ߲߬ߘߋ߲߫ ߓߊ߲߬ߞߎ ߞߊ߲߬ ߠߊ߫ ߘߌ߫، ߦߏ߫: ߊ߬ ߞߊ߬ ߡߍ߲ ߠߎ߬ ߞߍ߫ ߊߡߙߋߞߌ߫ ߜߙߋ ߞߊ߲߬ ߸ ߊ߯ߖ߭ߌ߫ ߜߙߋ ߞߊ߲߬ ߸ ߐߛߑߕߙߊߟߌ߫ ߜߙߋ ߞߊ߲߬ ߸ ߋߙߐߔߎ߬ ߜߙߋ ߞߊ߲߬ ߸ ߊߙߊߓߎߟߊ߫ ߕߌ߲ ߘߐ߫ ߸ ߊ߬ ߣߌ߫ ߝߘߊ߬ߝߌ߲߬ߠߊ߫ ߝߊ߲߬ ߜߘߍ ߟߎ߬ ߘߐ߫ ߡߍ߲ ߠߎ߬ ߕߍ߫ ߡߊ߲߬ߘߋ߲߬ ߘߌ߫.

ߞߏ߬ߣߵߏ߬ ߓߍ߯ ߣߴߊ߬ ߕߊ߫ ߸ ߊ߲ ߞߙߊ߬ߡߐ߮ ߡߏߙߌ ߞߊ߬ߡߙߊ߬ ߖߐ߲߬ߡߊ߬ߛߌߣߌ߲ߟߐ߲߫ ߞߴߊ߬ ߦߌ߬ߘߊ߬ ߞߴߊ߬ߟߋ ߞߊ߬ ߛߋߙߌߝߎ߬ߞߍ ߟߊ߫ ߝߜߍ߬ߟߋ߲ ߡߍ߲ ߠߎ߬ ߟߊߞߏߟߐ߲߫ ߸ ߏ߬ ߦߋ߫ ߝߜߍ߬ߟߋ߲߬ ߥߊ߯ ߝߌ߬ߟߊ߬ ߣߌ߫ ߞߐ߫ ߘߌ߫﴿߂߀߀߀...﴾ ، ߛߋߙߌߝߎ߬ߞߍ ߞߵߏ߬ ߟߎ߬ ߞߍ߫ ߞߊ߬ߥߊ߲߬ߘߌ߬ ߞߣߍ ߟߎ߫ ߟߋ ߞߊ߲߬ ߸ ߞߟߍ߬ߓߊ߲ ߠߎ߬ ߘߐ߫ ߸ ߢߌ߬ߣߌ߲߬ߞߊ߬ߟߌ߬ ߟߊߡߌߘߊ ߟߎ߬ ߘߐ߫ ߸ ߕߌ߲ߓߌߘߌ߲ߘߊ߫ ߘߟߊߞߊ ߟߎ߬ ߘߐ߫، ߊ߬ ߣߴߏ߬،...


'''ߟߊ߰ߖߌ߫ ߡߊ߬ߡߊߘߌ߫ ߛߋߙߌߝߎ߬ ߤߊߦߌߘߙߊ߫ ߛߋ߫ ߘߊ߫ ߡߊ߲߬ߘߋ߲߫ ߞߊ߬ߦߋ߫ ߓߊ߬؟ ߕߎ߬ߡߊ ߖߐ߲߫؟'''

ߖ. ߟߊ߰ߖߌ߫ ߡߊ߬ߡߊߘߌ߫ ߛߋߙߌߝߎ߬ ߤߊߦߌߘߙߊ߫ ߛߋ߫ ߘߊ߫ ߡߊ߲߬ߘߋ߲߫ ߞߊ߬ߦߋ߫ ߞߏߛߓߍ߫ ߡߊ߰ߙߌ ߦߋ߫ ߘߌ߬ߢߍ߫ ߊ߬ ߡߊ߬، ߊ߬ ߣߊ߬ ߘߊ߫ ߞߊ߬ߦߋ߫ ߦߊ߲߬ ߛߋ߲߬ߧߊ߫ ߦߙߌߞߊ߫، ߊ߲ ߧߋ߫ ߢߍߓߊ߮ ߕߌ߬ߖߊ߬ߣߌ߲߫ ߓߊߙߌ߫ ߟߊ߫ ߟߊ߬ߛߋ߬ߟߌ ߟߊߡߍ߲߫ ߏ߬ ߞߏߢߊ ߘߏ߫ ߟߎ߫ ߞߊ߲߬ ߞߊ߬ ߓߐ߫ ߞߊ߬ߦߋ߫ ߞߍ߲ߖ߭ߊ߲ߓߎ߯ ߡߊ߬ߟߌ߫ ߕߌ߲߬ߞߎ߬ߘߎ߲߬ ߝߟߐ ߟߊ߫.

ߢߍߓߊ߮ ߕߌ߬ߖߊ߬ߣߌ߲߫ ߓߊߙߌ߫ ߞߊ߲߫ ߞߏ߫: ߛߋ߬ߙߌ߬ߝߎ߬ߞߍ ߣߊ߬ ߘߊ߫ ߞߊ߬ߦߋ߫ ߦߊ߲߬ ߛߋ߲߬ߧߊ߫ ߛߌߦߊߡߊ߲߫، ߓߊ߬ߙߌ߬ ߞߏ߫ ߊ߬ ߘߌ߫ ߛߋ߫ ߡߍ߲ ߖߊ߲߬ߖߏ߲ ߢߊߝߐ߫ ߟߊ߫ ߏ߬ ߝߟߍ߫:

ߊ߬ ߞߊ߲߫ ߞߏ߫: ߛߋ߬ߙߌ߬ߝߎ߬ߞߍ ߕߎ߲߬ ߓߊ߯ ߣߊ߬ ߞߊ߬ߦߋ߫ ߦߊ߲߬ (ߊ.ߘ) ߸ ߊ߬ ߕߘߍ߬ ߖߌ߰ ߟߊ߫ ߞߊ߬ߟߌ߬ߝߊ߫ ߞߣߍ߫ ߟߋ ߞߊ߲߬ ߛߡߐ߬ߣߐ߬ߞߌ߲ ߠߊ߫، ߊ߬ ߕߘߍ߬ ߝߐ߫ ߟߊ߫ ߗߍ߬ߡߐ߰ߓߊ ߏ߬ ߡߊ߬ ߓߍ߯ ߓߟߏ߫ ߞߏ߫ [ ߓߊ߫ ߟߊߖߌ߬ ߞߊߣߍ߫ ߡߊ߰ߙߌ ߦߋ߫ ߘߌ߬ߢߍ߫ ߊ߬ ߝߣߊ߫ ߡߊ߬ ].

ߕߌ߬ߖߊ߬ߣߌ߲߬ ߓߊߙߌ߫ ߞߊ߲߫ ߞߏ߫: ߟߊ߰ߖߌ߫ ߡߊ߬ߡߊߘߌ߫ ߛߋߙߌߝߎ߫ ߟߊ߫ ߣߊ߬ߟߌ ߘߏ߫ ߞߍ߫ ߘߊ߫ ߡߊ߰ߙߌ ߘߌ߬ߢߍ߫ ߊ߬ ߡߊ߬ ߸ ߊ߬ ߣߌ߫ ߡߊ߬ߟߌ߫ ߛߎߣߊ߫ ߞߙߊߡߐ߯ߓߊ߫ ߛߌߦߊߡߊ߲߫ ߕߘߍ߬ ߢߐ߲߮ ߝߍ߬ ߣߊ߬ߟߌ ߏ߬ ߘߐ߫ ߘߋ߬، ߏ߬ ߟߎ߬ ߘߏ߫ ߟߋ ߕߘߍ߬: ߟߊ߰ߖߌ߬ ߡߎߛߊ߫ ߓߎ߲ߠߋ߫ ߘߌ߫ ߓߡߊ߬ߞߐ߫ ߸ ߊ߬ ߣߌ߫ ߟߊ߰ߖߌ߬ ߖߊߟߊ߬ ߘߎ߲ߓߎߦߊ߫ ߖߎߙߊ߲ߞߊߡߊ߲ ߖߌߞߙߐߣߌ߲߫ ߸ ߊ߬ ߣߌ߫ ߟߊ߰ߖߌ߬ ߖߊ߲߬ߞߌߣߍ߫ ߞߎ߬ߟߌߓߊ߬ߟߌ߫ ߣߌ߫ ߛߊ߰ߞߊ߬ ߕߎ߬ߙߋ߬ ߣߌ߫ ߓߊ߲߬ߖߞߎ߬ ߘߎߞߎ߬ߙߋ߫ ߡߊ߰ߙߌ߬ ߦߋ߫ ߘߌ߬ߢߍ߫ ߊ߬ߟߎ߬ ߓߍ߯ ߡߊ߬.

ߊ߬ ߞߴߏ߬ ߟߏ߲ ߞߊ߲ߠߊ߫ ߸ ߛߋߙߌ߬ߝߎ߬ߞߍ ߟߊ߫ ߟߊ߬ߓߏ߬ߙߟߌ߬ߟߊ ߕߘߍ߬ ߓߞߊߙߌ߫ ߖߊߟߏ߫ ߟߋ߬ ߘߌ߫ ߛߋ߲߬ߧߊ ߏ߬ ߘߐ߫، ߊ߬ߟߎ߫ ߕߎ߲߬ ߓߕߐߟߊ ߕߘߍ߬ ߡߊ߬ߟߌ߫ ߖߓߊߟߌ߫ ߝߊ߲߬ߝߍ߬ߟߊ ߟߋ߬ ߘߐ߫ ߕߌ߲ߓߌߘߌ߲ߘߊ߫ ߘߟߊߞߊ ߟߊ߫.

ߕߌ߬ߖߊ߬ߣߌ߲߬ ߓߊߙߌ߫ ߞߊ߲߫ ߞߏ߫: ߊ߬ߟߎ߬ ߟߊ߫ ߕߊ߯ߡߊ ߏ߬ ߘߐ߫ ߸ ߊ߬ߟߎ߫ ߖߋ߬ߕߌ߰ߞߍ߫ ߞߊ߬ߟߌ߬ߝߊ߬ ߞߊߣߍ߫ ߞߊ߬ ߓߊ߬ߛߊ߲߬ ߜߍߡߊ߲߫ ߞߊ߲߬ߓߍ߲ ߞߙߊ߫ ߕߊ߯ߡߊ߫ ߛߘߍ ߏ߬ ߓߍ߯ ߦߋ߫ ߞߐߘߍ߫.

ߓߊߙߌ ߞߊ߲߫ ߞߏ߫: ߊ߬ߟߋ߬ ߤߊ߲ߞߟߌ߫ ߦߋ߫ ߛߋ߬ߙߌ߬ߝߎ߬ߞߍ ߟߊ߫ ߣߊ߬ߟߌ߬ ߟߊߓߊ߲ ߡߍ߲ ߘߐ߫ ߞߊ߬ߦߋ߫ ߸ ߏ߬ ߞߍ߫ ߘߊ߫ ߌߛߊ߫ ߡߏߦߌ߫ ߛߊ߲ߖߌ߫ ߁߉߈߉ - ߁߉߉߀ ߕߍߟߊ ߟߋ߬ ߘߐ߫، ߞߏ߬ߣߵߏ߬ ߞߵߊ߬ ߕߘߍ߬ ߟߋ߬ ߊ߬ ߖߋ߬ߕߌ߰ߞߍ߫ ߞߊ߬ߟߌ߬ߝߊ߫ ߞߊߣߍ߫ ߓߘߊ߫ ߛߏߡߊߦߟߍߡߊ߲߫، ߏ߬ ߘߐ߫ ߸ ߊ߬ ߖߌ߰ ߘߊ߫ ߞߊ߬ߦߋ߫ ߞߍ߲ߖ߭ߊ߲ߓߎ߯ ߛߎߣߊ߫ ߕߌ߲ߓߌߘߌ߲ߘߊ ߟߊ߫ ߊ߬ߟߋ ߕߌ߬ߖߊ߬ߣߌ߲߬ ߓߊߙߌ߫ ߦߴߏ߬ ߡߍ߲ ߢߍߓߊ߮ ߘߌ߫ ߕߋ߲߬ߕߋ߲߬ ߞߊ߬ߣߌ߲߬.

ߖߊ߲߬ߕߏ߬ߒߘߐ:

ߟߊ߰ߖߌ߬ ߖߊߟߊ߬ ߘߎ߲ߓߎߦߊ߫ ߡߍ߲ ߞߏߝߐ߫ ߘߊ߫ ߛߘߍ ߘߐ߫ ߛߍ߲ ߸ ߖߐ߲߬ߡߊ߬ߛߌߣߌ߲ߟߐ߲߫ ߞߴߊ߬ ߦߌ߬ߘߊ߬ ߞߏ߫ ߞߴߊ߬ߟߋ ߕߏ߫ ߞߊ߬ߙߊ߲߬ߠߊ ߓߡߊ߬ߞߐ߫ ߒߠߋ ߖߐ߲߬ߡ ߞߵߊ߬ ߕߍߘߴߊ߬ ߛߊߟߌ߫ ߟߊ߫ ߖߟߊ߫ ߏ߬ ߟߋ ߞߐߝߍ߬ ߛߊ߲߬ ߂߀߀߇ ߝߊ߲߬ߝߍ߬، ߞߴߏ߬ ߞߏ߬ߣߌ߲ ߞߵߊ߬ ߕߘߍ߬ ߟߋ߬ ߊ߬ߟߋ߬ ߗߍ߭ ߓߘߊ߫ ߞߘߐ߬ ߞߏߛߓߍ߫ ߡߊ߰ߙߌ ߦߋ߫ ߤߌߣߴߊ߬ ߟߊ߫.

'''ߟߊ߰ߖߌ߫ ߡߊ߬ߡߊߘߌ߫ ߛߋߙߌߝߎ߬ ߤߊߦߌߘߙߊ߫ ߟߊ߫ ߝߊ߲ߕߊ߲ߞߊ ߣߴߊ߬ ߟߊ߫ ߘߍ߲߬ߞߣߍ߬ߦߊ ߕߘߍ߬ ߘߌ߬'''؟

ߖ. ߟߊ߰ߖߌ߫ ߡߊ߬ߡߊߘߌ߫ ߛߋߙߌߝߎ߬ ߤߊߦߌߘߙߊ߫ ߟߊ߫ ߘߍ߲߬ߞߣߍ߬ߦߊ ߞߛߊߞߊ߫ ߡߊ߫ ߟߐ߲߫ ߡߐ߰ ߓߟߏ߫ ߣߴߊ߬ ߡߊ߰ߙߌ ߘߐߙߐ߲߫ ߕߍ߫، ߊ߬ ߞߏ߬ߣߌ߲ ߕߘߍ߬ ߞߏ ߡߍ߲ ߠߎ߫ ߞߍ߫ ߟߊ߫ ߸ ߘߍ߲߬ߞߣߍ߬ߦߊ߬ߖߐ߲ߝߐ߲ߓߊ߯ߕߐ ߕߍ߫ ߛߴߏ߬ ߝߋ߲߫ ߞߍ߫ ߟߊ߫:

ߊ - ߊ߬ ߕߘߍ߬ ߞߏ߬ߡߊ ߡߌ߬ߘߊ߬ ߟߊ߫ ߸ ߏ߬ ߡߍ߲ ߢߐ߲߰ ߛߋ߬ߕߣߊ߬ߡߊ߬ߝߋ߲߫ ߕߍ߫ ߓߏߟߌ ߟߎ߬ ߘߐ߫ ߞߊ߬ߣߌ߲߬.

ߋ - ߊ߬ ߡߴߊ߬ ߛߙߊ߬ ߢߌߣߌ߲߫ ߡߐ߰ ߟߊ߫ ߊ߬ ߟߊ߫ ߞߊ߬ߥߊ߲߬ߘߌ߬ߟߌ߫ ߘߐ߫، ߝߋ߲ ߕߎ߲߬ ߓߊ߯ ߘߴߊ߬ ߡߊ߬ ߛߏ ߡߍ߲ ߠߊ߫ ߸ ߊ߬ ߕߍ߫ ߓߐ߫ ߟߊ߫ ߝߋ߲ ߏ߬ ߘߌ߫ ߦߋ߲߬، ߊ߬ ߘߴߊ߬ ߣߌ߬ ߘߏ߫ ߟߊ߫.

ߌ - ߊ߬ ߕߘߍ߬ ߊ߬ ߡߊߛߍ߲߫ ߠߊ߫ ߊ߬ ߟߊ߫ ߘߍ߲߬ߞߣߍ߬ߦߊ ߟߊ߫ ߖߌ ߡߊ߬ ߸ ߏ߬ ߘߌ߫ ߖߊ߲߬ߞߊߙߏ ߟߎ߬ ߓߊߛߌ߫ ߊ߬ ߡߊ߰ߙߌ ߟߊ߫ ߘߌ߬ߢߍ ߟߊ߫، ߝߏ߫ ߡߐ߱ ߟߎ߫ ߣߊ߬ ߘߴߊ߬ ߝߐ߫ ߖߌ ߏ߬ ߡߊ߬ ߞߏ߫: { ߡߊ߰ߘߌ߬ߛߋ߬ߙߌ߬ߝߎ߬ ߖߌ }.

ߤߋߦߌ߫ ߸ ߡߊ߰ߙߌ ߦߴߏ߬ ߟߎ߬ ߓߍ߯ ߞߍ߫ ߟߴߊ߬ ߟߊ߫ ߖߐ߲߭ ߦߋ߫ ߘߍ߲߬ߞߣߍ߬ߦߊ ߡߍ߲ ߞߏߛߐ߲߬ ߸ ߡߐ߰ ߡߴߏ߬ ߓߙߍ߬ߦߊ߫ ߟߐ߲߫ ߡߊ߰ߙߌ ߞߋߟߋ߲߫ ߞߐ߫.
