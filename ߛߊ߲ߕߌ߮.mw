'''ߛߊ߲ߕߌ߮''' (ߛߜ߭ߌ߬ߣߌ߬: [[File:Uranus symbol (fixed width).svg|16px|⛢]]) [[ߟߊ߬ߕߍ߲߬]] ߕߐ߮ ߎߙߊߣߎߛ ߦߋ߫ [[ߜ߭ߙߍ߬ߞߌ߬]] ߛߊ߲ߘߐߞߏ ߟߎ߬ ߡߊ߰ߙߌ ߟߋ߬ ߘߌ߫߸ ߊ߬ߟߋ ߟߋ߬ ߦߋ߫ [[ߕߋ߬ߟߋ]] ߖߊ߯ߓߊߟߌ߫ ߥߐߙߐ߲ߥߌߟߊߣߊ߲ ߘߌ߫. ߊ߬ߟߋ ߟߋ߬ ߦߋ߫ ߖߊ߯ߓߊߟߌ߫ ߥߎߢߊ߲ ߛߓߊߣߊ߲ ߣߌ߫ [[ߕߟߋ߬ ߞߊ߲ߞߋ]] ߖߊ߯ߓߊߟߌ ߘߍ߲߬ߘߍ߬ߡߊ ߣߊ߯ߣߌ߲ߣߊ߲ ߘߌ߫. 

{{Databox}}

ߛߊ߲ߕߌ߮ ߛߏ߯ߙߏߢߊ ߣߌ߫ [[ߟߌ߲ߓߊ߲ߕߌ߮]] ߕߊ ߡߎߣߎ߲ߣߍ߲ߓߊ ߟߋ߬ ߦߋ߫ ߢߐ߲߯ ߠߊ߫߸ ߡߍ߲ ߠߎ߬ ߖߎ߲ߛߊ߫ ߛߏ߯ߙߏߢߊ ߣߌ߫ [[ߞߎ߲߬ߓߊ߬ ߥߊߦߌ߲ߡߊ]] ߝߌ߬ߟߊ ߟߎ߬ [[ߝߌ߲߬ߕߐ߲߬]] ߣߌ߫ [[ߞߌ߬ߘߌ߲߬ߕߌ߮]] ߟߎ߬ ߕߊ ߝߘߏ߬ߣߍ߲߬ ߢߐ߲߲߮ ߡߊ߬. ߏ߬ ߟߋ ߞߏߛߐ߲߬߸ [[ߟߐ߲ߞߏߕߌ߮]] ߟߎ߬ ߦߋ߫ ߛߊ߲ߕߌ߮ ߣߌ߫ [[ߟߌ߲ߓߊ߲ߕߌ߮]] ߟߎ߬ ߛߙߊߛߌ߰ ߟߊ߫ "ߞߎ߲߬ߓߊ߬ ߣߍߣߍߛߌ߲ߓߌߡߊ" ߟߎ߬ ߟߋ߬ ߘߌ߫߸ ߞߵߊ߬ߟߎ߬ ߡߊߦߋߙߋ߲߫ [[ߞߎ߲߬ߓߊ߬ ߥߊߦߌ߲ߡߊ]] ߟߎ߬ ߡߊ߬. 
[[ߞߐߕߐ߮:Uranus.jpg|alt=|left|thumb|'''''ߛߊ߲ߕߌ߮ ߖߌ߬ߦߊ߬ߓߍ'' ''ߞߟߐ߬ߡߊ''''']]
ߛߊ߲ߕߌ߮ [[ߡߐ߲ߕߐ߲]] ߡߎߣߎ߲ߣߍ߲ߓߊ ߟߋ߬ ߦߋ߫ [[ߝߌ߲߬ߕߐ߲߬]] ߣߌ߫ [[ߞߌ߬ߘߌ߲߬ߕߌ߮]] ߟߎ߬ ߕߊ ߟߊ߫߸ ߊ߬ ߛߏ߯ߙߏߟߊ߲߫ ߝߟߐߡߊ ߟߎ߬ ߞߍ ߞߏߛߐ߲߬ [[ߖߌߛߎ߲]] ߣߌ߫ [[ߖߊߝߎߥߊ]] ߟߎ߬ ߘߌ߫߸ ߞߏ߬ߣߌ߲߬ "ߣߍߣߍߛߌ߲ߓߌ" ߛߌߦߊߡߊ߲߫ ߦߴߊ߬ ߘߐ߫߸ ߦߏ߫ [[ߖߌ]]߸ [[ߛߍ߯ߥߊߦߌ߲]]߸ ߊ߬ ߣߌ߫ [[ߡߎ߯ߡߊߘߌ]], ߊ߬ ߣߌ߫ [[ߞߋ߬ߡߎ߬ߖߌ߬ߡߊ]] ߕߐ߬ߡߊ ߟߎ߬ ߝߏ߲߬ߝߏ߲. ߊ߬ ߞߍߣߍ߲߫ ߦߴߊ߬ߟߋ ߟߋ߬ ߦߋ߫ [[ߕߟߋ߬ ߞߊ߲ߞߋ]] ߡߐ߲ߕߐ߲ ߣߍߣߍߡߊ ߟߎ߬ ߓߍ߯ ߘߐ߫ ߓߏ߲߬ߓߊ ߘߌ߫߸ ߡߍ߲ [[ߓߊ߲ߘߊߖߌ߬ߦߊ]] ߡߊߓߍ߲߬ߣߍ߲ ߦߋ߫ (ߞ ߄߉) ߘߌ߫߸ ߞߛߊߞߊ߫ (-߂߂߄) ߘߎ߰ߟߊ߫߸ ߏ߬ ߦߋ߫ ߞߓߊ߬ߞߟߏ߫ ߛߏ߯ߙߏߣߍ߲ ߘߏ߫ ߛߎ߬ߣߐ߰ߣߍ߲ ߠߋ߬ ߘߌ߫߸ ߖߌ ߟߋ߬ ߞߍ߫ ߘߊ߫ ߞߊ߬ [[ߞߓߊ߬ߞߟߏ]] ߣߌ߫ ߡߎ߯ߡߊߘߌ ߟߎ߬ ߛߏ߯ߙߏ߫ ߘߎ߲߬ߘߊ ߟߊ߫߸ ߞߓߊ߬ߞߟߏ ߟߎ߬ ߞߐߞߊ߲߬. ߛߊ߲ߕߌ߮ ߞߘߐߟߊ [[ߛߏ߯ߙߏߟߊ߲]] ߓߊߖߎߟߞߊ ߦߋ߫ [[ߣߍߣߍߛߌ߲ߓߌ]] ߣߌ߫ ߝߘߊ ߟߎ߬ ߟߋ߬ ߘߌ߫. ߛߊ߲ߕߌ߮ ߦߋ߫ ߟߋ߬ ߖߐ߫ ߦߏ߫ [[ߖߊ߯ߓߊߟߌ߫ ߞߎ߲ߓߊ]] ߕߐ߭ ߟߎ߬߸ [[ߞߌ߬ߘߌ߲]] ߞߊ߲ߞߋ ߟߎ߬ ߦߋ߫ ߛߊ߲ߕߌ߮ ߟߊ߫߸ ߊ߬ ߣߌ߫ [[ߘߎ߰ߘߟߊߕߍ߮]] ߣߌ߫ [[ߞߊߙߏ]] ߟߎ߬. ߛߊ߲ߕߌ߮ ߦߴߊ߬ ߕߊ߫ ߘߎ߲߬ߘߎ߬ߡߊ߬ ߘߐ߬ߓߍ߲߬ߠߌ߲߬ ߢߊ߫ ߟߋ߬ ߘߌ߫ ߕߟߋ߬ ߞߊ߲ߞߋ ߘߐ߫߸ ߓߴߊ߬ ߦߴߊ߬ [[ߡߊ߬ߖߍ߲߬ߞߍ߬ߟߌ߬ ߓߟߐ߬ߟߊ߬ߞߊ]] ߞߍ߫ ߟߴߊ߬ ߝߘߎ߬ߝߍ߬ߟߊ ߟߋ߬ ߡߊ߬, ߝߊߦߌߘߊ߫ ߊ߬ ߦߴߊ߬ ߖߍ߲߬ߞߍ߬ ߟߴߊ߬ ߟߊ߫ [[ߞߊߡߊ߲]] ߝߊ߲߬ߝߘߊ߬ߢߊ ߟߋ߬ ߡߊ߬. ߊ߬ ߥߙߏ߬ߘߎ߮ ߣߴߊ߬ [[ߞߐ߬ߘߎ߮ ߓߊߙߌ]] ߟߎ߬ ߦߋ߫ ߖߊ߯ߓߊߟߌ ߕߐ߭ [[ߕߍߡߊߓߊ߲ߝߊ߲]] ߠߋ߬ ߝߍ߬. [[ߕߊ߯ߡߊߘߋ߲ ߂߲]] ߟߊ߫ ߁߉߈߆ ߖߌ߬ߦߊ߬ߓߍ ߞߴߊ߬ ߦߌ߬ߘߊ߬ ߞߏ߫ ߛߊ߲ߕߌ߮ ߦߋ߫ ߖߊ߯ߓߊߟߌ ߟߋ߫ ߘߌ߫ ߓߘߎߓߘߎ߫ ߕߍ߫ ߡߍ߲ ߝߍ߬߸ ߦߋߟߋ߲߫ ߦߋߕߊ ߟߊ߫߸ [[ߡߙߎ߬ߝߋ]] ߞߓߊ߬ߞߟߏ߬ߡߊ߬ ߕߴߊ߬ ߝߍ߬߸ ߕߐ߲ߞߐߟߐ߲߫ ߛߌ߫ ߕߍ߫߸ ߡߍ߲ ߣߌ߫ ߖߊ߯ߓߊߟߌ߫ ߞߎ߲ߓߊ ߟߎ߬ ߕߊ ߘߌ߫ ߟߊ߫ ߢߐ߲߮ ߡߊ߬. ߘߎ߱ ߞߊ߲߬ ߖߎ߯ߓߍߟߌ ߟߎ߬ ߓߘߊ߫ ߓߊ߲ߘߊߡߊߦߟߍߡߊ߲ ߥߎ߬ߛߎ ߦߌ߬ߘߊ߬ ߊ߬ ߞߊ߲߬߸ ߊ߬ ߣߌ߫ [[ߓߊ߲ߘߊߖߌߦߊߟߐ߲ߘߐߦߊ]] ߘߐߞߏ ߟߎ߬߸ ߣߌ߫ ߛߊ߲ߕߌ߮ ߛߎ߬ߘߎ߲߬ߧߊ߬ ߘߴߊ߬ ߛߎ ߣߌ߫ ߕߋ߬ߟߋ ߟߊߞߢߊ߫ ߕߎߡߊ ߘߐ߫ ߂00߇ ߟߊ߫. ߊ߬ ߝߢߐ ߟߊߞߊߟߌߦߊ ߘߌ߫ ߛߋ߫ ߞߎߘߍ߫ ߂߅߀ ߘߐ߫ ߝߌ߬ߟߊ߲ ߞߘߐ߫߸ (ߞߎߘߍ߫ ߉߀߀/ߕߎ߬ߡߊ߬ߙߋ߲ ߞߘߐ߫). ߛߊ߲ߕߌ߮ ߞߋߟߋ߲߫ ߠߋ߬ ߦߋ߬ ߖߊ߯ߓߊߟߌ߫ ߘߌ߫߸ ߡߍ߲ ߕߐ߮ ߛߐ߬ߘߐ߲߬ߣߍ߲߫ ߦߋ߫ ߜ߭ߙߍ߬ߞߌ߬ ߟߎ߫ ߟߊ߫ [[ߛߌߙߌ߲ߟߐ߲]] ߛߌ߲ߞߐ߲ ߘߏ߫ ߟߊ߫߸ ߏ߬ ߟߋ ߟߊ߬ߕߍ߲߬ߦߊ߬ߣߍ߲߫ ߞߏ߫ [[ߜ߭ߙߍ߬ߞߌ]] ߟߎ߫ ߟߊ߫ ߛߊ߲ [[ߡߊ߰ߙߌ]] "ߎߙߊߣߎߛ".

 
[[ߦߌߟߡߊ:ߛߊ߲ߡߊߛߓߍ]]
[[ߦߌߟߡߊ:ߟߐ߲ߞߏ]]
[[ߦߌߟߡߊ:ߕߟߋ߬ ߞߊ߲ߞߋ]]
