'''ߖߊ߲߬ߞߊ߰ߠߊ߫''' ߦߋ߫ [[ߖߌ߬ߣߍ߫]] ߛߏ ߘߏ߫ ߟߋ߬ ߘߌ߫ [[ߞߊ߲ߞߊ߲߫ ߕߌ߲߬ߞߎߘߎ߲]] ߣߴߊ߬ ߡߙߊ߬ߓߊ߰ߘߊ ߘߐ߫߸ ߊ߬ ߜߋ߲ߜߋ߲߫ [[ߞߊ߬ߙߌ߬ߝߊ߬ߡߘߎ߬ߦߊ߫|ߞߊ߬ߙߌ߬ߝߊ߬ߡߘߎ߬ߦߊ߫ ߡߙߊ߬ߘߊ߰ߘߎ߯ߟߊ]] ߘߐ߫. ߊ߬ ߦߋ߫ ߛߏ߭ ߟߋ߬ ߞߊ߲߬ ߞߊ߲ߞߊ߲߫ ߣߌ߫ [[ߛߌ߯ߙߌ߲߫]] ߕߍ ߛߌߟߊߞߎ߲ ߠߊ߫߸ ߞߎߘߍ߫ ߁߅ ߟߋ߬ ߦߴߊ߬ ߣߌ߫ ߞߊ߲ߞߊ߲߫ ߛߏߞߣߐߟߊ ߕߍ߫. ߊ߬ ߦߋ߫ ߛߏ߫ ߡߊߟߐ߲ߣߍ߲ ߠߋ߬ ߘߌ߫ [[ߓߊߕߍ߫]] ߘߐ߬ߝߐ ߘߐ߫߸ ߞߊ߬ ߓߍ߲߬ ߊ߬ ߞߍ ߡߊ߬ ߖߡߊ߬ߣߊ ߏ߬ ߛߏ߫ ߝߟߐ ߟߎ߬ ߘߏ߫ ߘߌ߫߸ ߊ߬ ߣߴߊ߬ ߞߍ ߞߏߛߐ߲߬ ߟߏ߲ߟߊ߲߫ ߖߋߕߌ ߘߏ߫ ߘߌ߫<ref>ߛߏ ߣߌ߲߬ ߦߋ߫ ߝߎ߬ߛߋ߲߬ ߣߌ߫ ߖߊ߲߬ߞߊ߰ߣߊ߫ ߞߎߘߊ߫ ߟߎ߫ ߕߍ߯ߟߊ ߟߋ߬ ߘߐ߫ </ref>.  

== ߝߐߓߏߟߏ߲ߟߐ߲ߘߐߦߊ ==
ߖߊ߲߬ߞߊ߰ߣߊ߫ ߕߐ߮ ߓߐߣߍ߲߫ ߦߋ߫ [[ߡߊ߲߬ߘߋ߲߫]] ߛߌ ߘߏ߫ ߟߋ߬ ߘߐ߫ ߞߏ߫ ߖߜ߭ߊߣߊ߬߸ ߏ߬ ߡߍ߲ ߡߊߛߐ߬ߘߐ߲߬ߣߍ߲߫ ߦߋ߫ ߛߏ ߛߌ߰ߓߊ߮ ߣߊ߫ (ߓߊ߫) ''ߝߊ߲ߕߊ߬-ߖߊ߲߬ߞߊߣߊ߬'' ߝߍ߬.ߞߊ߬ߕߎ߲߰ ߊ߬ ߣߴߊ߬ ߣߊ߫ ߟߋ߬ ߥߟߌ߬ ߘߊ߫ ߞߐߘߐ߲ ߝߍ߬ [[ߞߙߊ߬ߕߊ߫ ߓߊ߲ߓߊߙߊ߲߫ ߡߊ߲ߛߟߊ]] ߞߊ߬ ߡߊ߲߬ߘߋ߲߫ ߥߙߏ߬ߘߎ߮-ߕߟߋ߬ߓߋ ߡߊߜߍ߲߫߸ ߊ߬ ߘߐ߯ߡߛߏ߫ ߛߊ߬ ߘߊ߫ ߛߌߟߊ ߟߊ߫߸ ߊ߬ ߣߴߊ߬ ߣߊ߫ ߟߋ߬ ߘߏ߲߬ ߘߊ߫ ߊ߬ ߞߊ߬ ߛߏ ߕߐ߯ߟߴߏ߬ ߟߊ߫ ߏ߬ ߟߋ ߘߐ߫ ߞߊ߬ ߓߍ߲߬ ߒ߬ ߓߋ߲ߓߊ ߟߎ߬ ߟߊ߫ ߡߏߦߌߓߊ߯ ߓߏߧߊ ߡߊ߬<ref>ߡߐ߰ߓߊ ߟߎ߬ ߡߊߢߌ߬ߣߌ߲߬ߞߊ߫ ߞߎߡߊ ߣߌ߲߬ ߡߊ߬ ߖߊ߲߬ߞߊ߰ߣߊ߫߸ ߊ߬ߟߎ߬ ߘߴߊ߬ ߟߛߊߣߌ߲ߧߊ߫</ref>.  

== ߘߐ߬ߝߐ   ==

ߖߊ߲߬ߞߊ߰ߣߊ߬ߞߊ ߟߎ߬ ߥߟߌ߬ߣߍ߲߫ ߦߋ߫ ߞߐ߬ߘߎ߮ ߟߋ߬ ߘߐ߫ [[ߞߙߊ߬ߕߊ߫ ߓߊ߲ߓߊߙߊ߲߫ ߡߊ߲ߛߟߊ|ߞߙߊ߬ߕߊ߫]]߸ (ߊ߬ ߣߴߊ߬ ߣߊ߫ ߣߴߊ߬ ߘߐ߯ߡߛߏ߫߸ ߊ߬ ߘߐ߯ߡߛߏ߫ ߛߊ߬ ߘߊ߫ ߛߌߟߊ ߟߴߊ߬ ߣߊ߫ ߟߋ߬ ߘߏ߲߬ ߘߊ߫) ߞߊ߬ ߡߊ߲߬ߘߋ߲߫ ߥߙߏ߬ߘߎ߮-ߕߟߋ߬ߓߋ ߡߊߜߍ߲߫. ߊ߬ߟߎ߫ ߦߟߍ߬ ߘߊ߫ [[ߡߌߟߏ]] ߝߍ߬ ߝߎߚߎ߫ ߝߏ߫ ߞߊ߬ ߣߊ߬ ߛߋ߫ [[ߓߊߕߍ߫]] ߛߌ߰ߝߏ߲ ߘߐ߫. ߊ߬ߟߎ߬ ߛߋ ߖߊ߲߬ߞߊ߰ߣߊ߫ ߞߢߊߡߊ ߘߐ߫ ߕߟߋ߬ߓߐ ߘߐ߫ ߓߊ ߝߍ߬߸ ߊ߬ߟߎ߬ ߥߊ߫ ߘߊ߫ [[ߕߙߊߥߟߋ]] ߘߏ߫ ߟߎ߫ ߛߌ߰ߣߍ߲ ߕߘߍ߬ ߓߊ ߝߍ߬ ߦߋ߲߬. ߕߙߊߥߟߋ ߏ߬ ߟߎ߬ ߟߊ߫ ߛߏ ߕߐ߯ ߕߘߍ߬ ߦߋ߫ ߟߋ߬ ߞߏ߫ ߜߟߋߡߊ߫<ref>ߞߎߡߊ ߣߌ߲߬ ߡߊߦߋߙߋ߲ߣߍ߲߫ ߖߊ߲߬ߞߊ߰ߣߊ߫ ߘߐ߬ߝߐ ߘߐ߫ ߞߏߛߓߍ߫߸ ߡߍ߲ߢߐ߲߯ߠߊ ߟߋ߬ ߦߋ߫</ref>.

=== ߞߊ߬ߥߎ ߥߟߊ߫ ߞߊ߬ߓߊ ߟߎ߬ ===
ߞߊ߬ ߞߐ߲߬ [[ߞߊ߬ߞߙߐ]] ߟߎ߬ ߟߊ߫ ߣߊ߬ߟߌ ߢߍ߫߸ [[ߓߊ߲߬ߓߊ]] ߟߋ߬ ߕߘߍ߬ ߦߋ߫ ߡߐ߱ ߡߌ߬ߘߊ߬ ߟߊ߫ ߜߟߋߡߊ߫ ߦߋ߲߬߸ ߊ߬ߟߎ߫ ߥߊ߫ ߘߊ߫ ߡߏߙߌ߫ ߞߏ ߘߐ߫ [[ߕߌ߰ߓߙߌ߫]] ߏ߬ ߟߋ ߘߐ߫ (ߥߟߊ߫ ߊߡߊ߯ߣߊ߫ ߞߎ߬ߡߊ߰ߣߊ߫)߸ ߡߍ߲ ߘߌ߫ ߣߊ߬ ߓߊ߲߬ߓߊ ߏ߬ ߟߎ߬ ߟߊ߫ ߘߊ߮ ߓߐ߫ ߟߴߊ߬ߟߎ߫ ߟߊ߫ ߛߏ ߘߊ߫ ߟߊ߫. 

ߡߏߙߌߞߍ ߏ߬ ߟߋ ߣߊ߬ ߘߊ߫ ߞߊ߬ ߓߊ߲߬ߓߊ ߏ߬ ߟߎ߬ ߕߌߙߌ߲߫߸ ߞߵߊ߬ߟߎ߫ ߟߵߊ߬ߟߎ߫ ߡߊߕߊ߯ ߟߊ߫ ߛߏ ߟߊ߫ ߔߋߎ߫. ߞߙߊ߬ߡߐ߰ ߡߏ߬ߙߌ߬ߓߌߣߍ߫ (ߜ߭ߊ߰ߜ߭ߎ߫) ߢߊߓߐ߫ ߘߊ߫ ߖߊ߲߬ߞߊ߰ߣߊ߫ ߛߌ߰ߦߙߐ ߝߍ߬ ߞߏߛߓߍ߫߸ ߤߊ߲߯ ߞߊ߬ ߣߊ߬ ߛߌ߰ߦߌߟߊ ߢߌߣߌ߲߫ ߕߙߋߥߟߋ ߟߎ߬ ߟߊ߫߸ ߏ߬ ߟߎ߫ ߝߣߊ߫ ߡߊ߫ ߞߢߊ߬ ߛߌ߰ ߦߙߐ ߘߌ߫ ߟߊ߫ ߘߋ߬߸ ߞߏ߫ ߞߏ߬ߣߌ߲߬ ߛߊߟߌ߫ ߕߍ߫ ߞߍ߫ ߟߴߊ߬ߟߋ߬ ߟߊ߫ ߛߏ ߞߣߐ߫. ߏ߬ ߟߋ ߞߍ߫ ߘߊ߫ ߡߏ߬ߙߌ߬ߓߌߣߍ߫ ߞߣߐ߬ߘߐ߬ߝߟߌ߬ߞߏ ߞߐߘߊ߲ ߘߏ߫ ߘߌ߫߸ ߞߊ߬ߕߎ߲߰ [[ߊߟߊ߫]] ߕߐ߮ ߡߍ߲ ߞߍߣߍ߲߫ ߦߋ߫ ߞߊ߬ ߓߊ߲߬ߓߊ ߟߎ߬ ߕߌߙߌ߲߫߸ ߞߴߏ߬ ߞߊߣߊ߬ ߓߊ߬ߕߏ߬.

ߒ߬ߓߊ߬ ߡߏ߬ߙߌ߬ߓߌߣߍ߫ ߏ߬ ߟߋ ߓߐ߲ߛߐ߲ ߠߎ߬ ߖߍ߲ߛߍ߲ߣߍ߲߫ ߦߋ߫ ߛߏ߫ ߛߓߊ߬ ߟߊ߫߸ ߕߌ߰ߓߙߌ߫ (ߕߜ߭ߌ߬ߓߙߌ߫)߸ ߊߡߊ߯ߣߊ߫ ߞߎ߬ߡߊ߰ߣߊ߫߸ ߊ߬ ߣߌ߫ ߖߊ߲߬ߞߊ߰ߣߊ߫. ߞߣߐ߬ߘߐ߬ߝߟߌ ߡߍ߲ ߝߣߊ߫ ߦߴߊ߬ߟߎ߫ ߛߌ߫ ߞߏ ߘߐ߫߸ ߏ߬ ߟߋ ߦߋ߫ ߣߌ߲߬ ߘߌ߫: 
* Bullet list ߊ߬ ߓߐ߲ߛߐ߲ ߡߍ߲ ߠߎ߬ ߦߋ߫ ߕߌ߰ߓߙߌ߫߸ ߏ߬ ߟߎ߬ ߦߋ߫ ߞߟߌ߫ ߟߊ߫ ߖߊ߬ߞߌ߬ߕߋ߫ ߛߌ ߟߋ߬ ߟߊ߫<ref>ߕߌ߰ߓߙߌ߫ ߖߊ߬ߞߌ߬ߕߋ ߟߎ߬ ߢߌ߬ߣߌ߲߬ߞߴߊߟߎ߫ ߟߊ߫ ߘߐ߬ߝߐ ߡߊ߬ ߓߊ߫</ref>. 
* Bullet list ߡߍ߲ ߠߎ߬ ߦߋ߫ ߖߊ߲߬ߞߊ߰ߣߊ߫߸ ߏ߬ ߟߎ߬ ߦߋ߫ ߞߟߌ߫ ߟߊ߫ ߞߊ߬ߥߎ ߟߊ߫߸ ߜ߭ߊ߰ߜ߭ߎ ߟߊ߫߸ ߊ߬ ߣߌ߫ ߞߊ߬ߓߊ ߝߣߊ߫ ߟߊ߫; ߞߊ߬ߕߎ߲߰ ߊ߬ ߓߏߙߌ߲ߣߍ߲ ߡߍ߲ ߕߘߍ߬ ߦߴߊ߬ ߝߍ߬߸ ߏ߬ ߟߋ ߕߘߍ߬ ߦߴߊ߬ ߞߟߌ߫ ߟߊ߫ ߞߏ߫ ߞߊ߯ߥߎ߬߸ ߡߍ߲ ߞߘߐ ߦߋ߫ ߒߓߏߙߌ߲߫ ߘߌ߫<ref>ߞߊ߬ߥߎ ߟߎ߬ ߟߊ߫ ߘߐ߬ߝߐ ߢߌ߬ߣߌ߲߬ߞߊ߬ߟߌ ߞߍ߫ ߖߊ߲߬ߞߊ߰ߣߊ߫</ref>. 
* Bullet list ߡߍ߲ ߠߎ߬ ߦߋ߫ ߞߎ߬ߡߊ߰ߣߊ߫ ߛߊ߫߸ ߏ߬ ߟߎ߬ ߟߊ߫ ߞߊ߬ߓߌߟߊ ߕߐ߯ ߟߋ߬ ߞߏ߫ ߞߊ߬ߥߎ߬ߟߊ߫߸ ߞߏ߬ߣߵߊ߬ߟߎ߫ ߛߌ ߦߋ߫ ߞߊ߬ߓߊ ߟߋ߬ ߘߌ߫ ߦߋ߲߬<ref>ߢߌ߬ߣߌ߲߬ߞߊ߬ߟߌ ߞߍ߫ ߞߎ߬ߡߊ߰ߣߊ߫ ߞߏ߫ ߡߎ߲߬ߠߊ߫ ߓߊ߲߬ߓߊ ߕߍ߫ ߛߋ߫ ߟߊ߫ ߡߐ߱ ߡߊ߬ ߦߊ߲߬؟</ref>.
==== ߕߙߊߥߟߋ ߟߎ߬ ߞߍ߬ߟߍ  ====
ߡߏ߬ߙߌ߬ߓߌߣߍ߫ ߕߏ߫ ߘߴߏ߬ ߟߋ ߞߣߐ߬ߘߐ߬ߝߟߌ ߔߍ߬ߘߍ߲ߞߍ߲߬ߛߍ߲ ߘߐ߫߸ ߕߙߍ߫߸ ߞߊ߬ߞߙߐ ߟߎ߬ ߝߣߊ߫ ߛߌ߬ߟߡߊ߬ߟߊ߬ߡߊ ߣߊ߬ ߘߊ߫. ߏ߬ ߟߎ߬ ߝߣߊ߫ ߞߊ߬ ߛߌ߰ߦߌ߬ߟߊ߬ ߢߌߣߌ߲ ߞߍ߫ ߕߙߊߥߟߋ ߟߎ߬ ߟߊ߫߸ ߊ߬ߟߎ߫ ߞߊ߬ ߛߌ߰ߦߌߟߊ ߘߴߏ߬ ߟߎ߫ ߝߣߊ߫ ߡߊ߬, ߞߏ߬ߣߌ߲߬ ߞߵߊ߬ߟߋ߬ ߛߙߊߕߌ߫ ߞߋߟߋ߲ (ߛߊߟߌ߫ ߓߊߟߌߦߊ) ߟߴߏ߬ ߟߎ߫ ߝߣߊ߫ ߢߍ߫. 

'''ߝߘߋ߫ ߊ߲ߛߎߡߣߊߖߊ߲''' ߡߍ߲ ߣߊ߬ ߘߊ߫ (ߥߟߊ߫ ߡߍ߲ ߕߘߍ߬ ߦߴߊ߬ߟߎ߫ ߘߐ߫ ߞߎ߲߭ ߘߌ߫)߸ ߏ߬ ߞߊ߬ ߕߙߊߥߟߋ ߟߎ߬ ߘߌ߬ߢߍ߬ߟߊ߬ߢߌߣߌ߲߫ ߛߊߟߌ߫ ߞߴߏ߬ ߘߐ߫ ߞߊ߬ ߞߢߊ߬ ߕߍ߲ߕߍߘߍ߲߫߹ ߞߏ߫ ߝߋߎ߫ ߞߏ߫ ߛߊߟߌ߫ ߕߍ߫ ߞߍ߫ ߟߴߊ߬ߟߎ߫ ߓߘߊ ߦߋ߲߬. ߝߘߋ߫ ߊ߲ߛߎߡߣߊߖߊ߲ ߞߵߊ߬ ߦߌ߬ߘߊ߬ ߞߏ߫ ߒ߬ߓߊ߬ ߒߠߋ ߞߏ߬ߣߌ߲ ߘߌ߫ ߒ ߛߊߟߌ߫߸ ߒ ߘߌ߫ [[ߥߊ߬ߙߊ߲߬ߘߌ]] ߝߣߊ߫ ߞߍ߫ (ߓߊߏ߬ ߏ߬ ߕߘߍ߬ ߦߋ߫ ߡߐ߰ ߟߋ߬ ߘߌ߫߸ ߡߍ߲ ߡߊ߫ ߛߌߟߊ߲߫ ߞߏ߫ ߛߌ߫ ߢߴߊ߬ ߟߊ߫ ߢߣߊߡߦߊ ߘߐ߫). 

ߝߘߋ߫ ߊ߲ߛߎߡߣߊߖߊ߲ ߘߏ߲߬ ߘߊ߫ ߛߊߟߌ߫ ߕߏ߲ ߏ߬ ߟߋ ߘߐ߫߸ ߡߊ߬ߙߋ߲߫ ߞߵߊ߬ ߞߴߏ߬ ߞߊ߲߬ ߞߟߍ߬ ߞߊ߲ ߡߊ߬߸ ߏ߬ ߞߵߊ߬ ߟߊ߫ ߝߊ߲߭ ߓߏ߰ߛߴߊ߬ ߟߊ߭ ߘߐ߫ ߞߵߊ߬ ߕߍ߰ ߓߎ߲ߘߊ߲߫߸ ߞߵߊ߬ ߡߊߘߐ߲߫, ߞߵߏ߬ ߟߊߓߊ߲߫ ߛߊ߬ߦߊ ߡߊ߬. ߓߊߘߍ ߓߊ߲ߣߍ߲߸ ߡߊ߬ߙߋ߲߫ ߘߋ߲ ߣߴߊ߬ ߡߊ߬ߡߊ߬ߙߋ߲ ߠߎ߬ ߥߟߌ߬ ߘߊ߫ ߦߋ߲߬ ߞߊ߬ ߦߟߍ߬ ߓߊ߫ ߛߊ߲ߘߐ߫. 

ߕߙߊߥߟߋ ߏ߬ ߟߎ߫ ߟߋ߬ ߥߊߣߍ߲߫ ߦߴߊ߬ߟߎ߫ ߛߌ߰ ߟߊ߫ [[ߞߊ߲ߞߊ߲߫]] ߞߎߘߍ߫ ߂߀ ߠߊ߫ ߞߙߎ߬ߟߊ߬ߡߌߣߌ߲߫ ߖߡߊ߬ߣߊ ߘߐ߫߸ ߞߊ߬ ߦߋ߲߬ ߕߐ߯ߟߴߊ߬ߟߎ߫ ߓߋ߲ߓߊ ߟߎ߬ ߟߊ߫ ߛߏ ߟߊ߫ ߞߏ߫ ߜߟߋߡߊ߫.

ߝߘߋ߫ ߊ߲ߛߎߡߣߊߖߊ߲ ߝߣߊ߫ ߞߊ߬ ߛߏ ߓߐ߫ ߓߊ߫ ߞߊ߲ ߠߊ߫߸ ߞߵߊ߬ ߟߊߦߌ߬ߙߌ߲߬ߘߌ߫ ߊ߬ ߛߌ߰ߝߏ߲ ߣߌ߲߬ ߛߐ߫߸ ߞߵߊ߬ ߕߐ߮ ߝߣߊ߫ ߦߟߍ߬ߡߊ߲߫ ߞߵߊ߬ ߕߐ߯ߟߴߊ߬ ߣߊ߫ ߟߊ߫ ߞߏ߫ '''ߝߊ߲ߕߊ߬-ߖߊ߲߬ߞߊߣߊ߬'''.
== ߓߊߕߍ߫ ߥߟߊ߫ ߞߊ߬ߓߊ ߟߎ߬ ߖߋ߬ߕߌ߰ߦߊ ==
ߖߊ߲߬ߞߊ߰ߣߊ߬ ߕߏ߫ ߘߴߏ߬ ߟߋ ߛߌ߱ ߘߐ߫߸ ߡߙߊ߬ߞߊ߬ ߟߏ߲ߟߊ߲ ߘߏ߫ ߟߎ߫ ߣߊ߬ ߘߊ߫ ߞߊ߬ ߓߐ߫ ߖߊ߬ ߖߡߊߣߊ ߘߐ߫ [[ߖߊ߬ߝߎߣߎ߲߫]]߸ ߏ߬ ߟߎ߫ ߣߊ߬ ߘߊ߫ ߕߏ߲ ߖߌ߰ ߊ߬ߟߎ߫ ߞߊ߲߬. ߊ߬ߟߎ߫ ߞߵߏ߬ ߟߎ߬ ߟߊߖߌ߬ߦߊ߬. 
[[ߞߐߕߐ߮:ߞߓߊ߬ߟߊ߬ߓߊ߫ ߡߌ߬ߛߙߌ.jpg|thumb|ߡߌ߬ߛߙߌ ߡߍ߲ ߟߐ߬ߣߍ߲߫ ߦߋ߫ ߞߓߊ߬ߟߊ߬ߓߊ߫ ߕߏ߲ߓߏ߲ ߘߐ߫]]
ߒߠߋ ߞߟߊ߬ߡߊ߬ߞߏ߫ ߕߍ߫ ߟߊ߬ߖߌ߬ߦߊ߬ߟߌ ߏ߬ ߞߍߢߊ ߟߎ߬ ߘߌ߫ ߝߋߝߋ߫߸ ߒ߬ ߞߏ߬ߣߌ߲ ߞߵߊ߬ ߟߐ߲߫ ߞߴߊ߬ߟߎ߫ ߞߊ߬ ߛߌ߰ߦߙߐ ߘߴߏ߬ ߟߎ߫ ߡߊ߬. ߏ߬ ߟߎ߫ ߞߊ߬ ߛߏ ߘߏ߫ ߛߌ߰ ߞߏ߫ '''ߞߐ߬ߖߊ߲'''߸ ߊ߬ ߣߌ߫ '''ߞߓߊ߬ߟߊ߬ߓߊ߫'''. ߞߐ߬ߖߊ߲ ߦߋ߫ ߖߊ߲߬ߞߊ߰ߣߊ߫ ߕߟߋ߬ߓߐ ߟߋ߬ ߘߐ߫߸ ߞߵߊ߬ ߕߘߍ߬ ߞߓߊ߬ߟߊ߬ߓߊ߫ ߦߴߊ߬ ߕߟߋ߬ߓߋ ߟߋ߬ ߘߐ߫ [[ߛߎߡߊ߲ߞߏ߬ߦߌ߬]] ߣߌ߫ ߘߟߊ߬ߓߊ߬ߣߍ߲߫ ߕߍ߯ߟߊ ߘߐ߫ ߞߏ߬ߓߌ߬ߞߐ߫ ߘߊߝߍ߬ ߜߐߞߎ߫. 

[[ߞߊ߬ߓߊ]] ߟߎ߬ ߥߟߌ߬ ߘߊ߫ ߞߓߊ߬ߟߊ߬ߓߊ߫ ߟߋ߬ ߛߊ߫߸ ߞߊ߬ ߖߍ߲ߛߍ߲߫ [[ߓߊߕߍ߫]] ߟߊ߫ ߕߊ߲߬: [[ߓߊߕߍ߫ ߣߝߊ߬ߖߌ߫]]߸ [[ߓߊ߲ߞߊߟߊ߲߫]]߸ ߛߎߡߊ߲ߞߏ߬ߦߌ߬߸ ߞߊ߬ߙߌ߬ߝߊ߬ߡߘߎ߬ߦߊ߫߸ ߞߊ߲ߞߊ߲߫߸ ߡߊ߬ߘߌ߬ߣߊ߫ (ߞߊ߲ߞߊ߲߫-ߡߊ߬ߘߌ߬ߣߊ߫)߸ ߊ߬ ߣߌ߫ ߊ߬ߟߌ߬ߦߊ߬ߡߎ߬ߣߎ߲߬ ߞߊ߲ߣߙߊߟߊ߫, ߕߊߛߟߌ߬ߡߊ߲߬ ߦߋ߫ ߞߓߊ߬ ߛߏ ߟߋ߬ ߘߌ߫ ߛߊ߫߸ ߞߏ߬ߣߵߊ߬ߟߎ ߕߍ߫ '''ߞߊ߬ߓߊ߫ ߡߎ߬ߙߡߊ߬ߣߌ߲߫''' ߓߐ߲ߛߐ߲ ߝߋ߲ ߘߌ߫: ߊ߬ ߞߘߐ߬ߞߍ߫ ߖߌ߬ߓߙߌ߬ߟߊ߫ ߓߐ߲ߛߐ߲ ߠߋ߬ ߦߴߏ߬ ߟߎ߫ ߘߌ߫߸ ߖߊ߲߬ߞߊ߰ߣߊ߫ ߡߴߊ߬ߟߎ ߟߊߖߌ߬ߦߊ߬. 

ߒ߬ߓߊ߬ ߞߊ߬ߓߊ ߟߎ߬ ߟߊߛߣߍ ߏ߬ ߟߋ ߝߐߢߊ ߦߋ߫ ߞߍ߫ ߟߊ߫ ߛߐ߲߬ ߞߏ߫: ߓߊߕߍ߫ ߖߋ߬ߕߌ ߟߋ߬ ߦߋ߫ ߖߊ߲߬ߞߊ߰ߣߊ߫ ߘߌ߫߸ ߞߵߊ߬ ߕߘߍ߬ ߊ߬ ߕߍ߫ ߓߊߕߍ߫ ߡߎ߰ߡߍ ߖߋ߬ߕߌ߬ ߘߌ߫ ߡߎ߰ߡߍ߫.
[[ߦߌߟߡߊ:ߖߌ߬ߣߍ߬ ߛߏ]]
[[ߦߌߟߡߊ:ߓߊߕߍ߫]]
[[ߦߌߟߡߊ:ߞߊ߲ߞߊ߲߫ ߡߙߊ߬ߓߊ߰ߘߊ߮]]
