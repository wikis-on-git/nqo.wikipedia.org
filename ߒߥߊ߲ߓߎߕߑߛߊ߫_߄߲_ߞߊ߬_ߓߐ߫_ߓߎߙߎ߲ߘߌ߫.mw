{{ߘߕߊߓߐߞߛ}}

ߒߥߊ߲ߓߎߕߑߛߊ߫ ߄߲ ߓߊ߲ߜ߭ߙߌߛߊ߲ߗ߭ (߁߉߁߂ ߘߓߊ߬ߕߊ ߆ – ߁߉߇߇ ߕߙߊߓߊ ߂߆) ߕߘߍ߬ ߦߋ߫ [[ߓߎߙߎ߲ߘߌ߫]] [[ߡߊ߲߬ߛߊ߬]] ([[ߒߥߊߡߌ߫]]) ߟߋ߬ ߘߌ߫ ߡߍ߲ ߡߊ߲߬ߛߦߊ߬ ߘߊ߫ ߁߉߁߅ ߣߌ߫ ߁߉߆߆ ߟߎ߬ ߕߍߟߊ ߘߐ߫. ߊ߬ ߞߵߊ߬ ߝߊ߬ ߣߐ߬ߘߐߓߌ߬ߟߊ߬ ߞߊ߬ ߖߊ߲ߓߋ ߕߵߊ߬ ߝߊ߬ [[ߡߎߕߜ߭ߊ߫ ߄߲ ߒߓߞߌߖߌ߫]] (ߡߊ߲߬ߛߦߊ߬ ߘߊ߫ ߁߉߀߈–߁߅). ߊ߬ ߡߏߦߌ߫ ߘߊ߫ ߞߵߊ߬ ߕߘߍ߬ ߓߎߙߎ߲ߘߌ߫ ߦߋ߫ [[ߊߟߏߡߊ߲ߘߎ߯ ߟߊ߫ ߞߐ߲ߛߐ߲ߧߊߟߌ ߡߊ߬ߙߊ]] ߟߋ߬ ߞߐ߬ߣߐߡߊ߬߸ ߒߥߊ߲ߓߎߕߑߛߊ߫ ߟߊ߫ ߡߊ߬ߙߊ ߝߊ߲߬ߓߊ ߞߍ߫ ߘߊ߫ [[ߓߍߟߑߗ߭ߌߞ ߞߐ߲ߛߐ߲ߧߊߟߌ ߡߊ߬ߙߊ]] ߟߋ߬ ߞߣߐ߫ (߁߉߁߆ – ߆߂). ߓߍߟߑߗ߭ߞߌߞߊ ߟߎ߬ ߞߊ߬ [[ߙߎߥߊ߲ߘߊ߫]] ߣߌ߫ ߓߎߙߎ߲ߘߌ߫ ߟߎ߫ ߡߊ߲߬ߛߊ߬ߓߏ߲߬ ߞߏ ߕߴߊ߬ ߡߊ߬ ߟߋ߬ ߛߌ߲߫ ߓߊߟߌߦߊ ߡߙߊ߬ߟߌ ߟߊ߫ ߞߎ߬ߙߎ߲߬ߘߎ ߞߐ߬ߣߐߡߊ߬.

== ߢߣߊߡߦߊ ߞߎ߲߬ߝߟߐ ߣߌ߫ ߡߊ߲߬ߛߊ߬ߦߊ ==
ߒߥߊ߲ߓߎߕߑߛߊ߫ ߄߲ ߡߏߦߌ߫ ߘߊ߫ ߡߊ߲߬ߛߊ߬ߘߋ߲ ߓߊ߲ߜ߭ߙߌߛߊ߲ߗ߭ ߕߐ߮ ߟߋ߬ ߘߌ߫ ߁߉߁߂ ߟߊ߫. ߦߏ߫ ߓߎߙߎ߲ߘߌ߫ ߡߊ߲߬ߛߊ ߕߐ߭ ߟߎ߬ ߢߊ ߡߊ߬ ߖߐ߲߫߸ ߊ߬ ߕߘߍ߬ ߦߋ߫ [[ߜ߭ߊ߲ߥߊ]] ([[ߕߎߕߑߛߌ]]) ߛߌߦߊ ߟߎ߬ ߟߋ߬ ߘߐ߫. ߊ߬ ߣߊ߬ ߘߊ߫ ߞߍ߫ ߡߊ߲߬ߛߊ ߘߌ߫߸ ߊ߬ ߟߊ߫ [[ߡߊ߲߬ߛߦߊ߬ ߕߐ߮]] ߞߟߌ߫ ߘߌ߫ ߟߋ߬ ߞߏ߫ ߒߥߊ߲ߓߎߕߑߛߊ߫߸ ߁߉߁߅ ߞߏߟߌ߲ߞߏߟߌ߲ ߁߆ ߡߊ߬ ߞߵߊ߬ ߕߘߵߊ߬ ߘߋߣߍ߲ߠߡߊ ߦߴߊ߬ ߝߊ߬ ߟߊ߫ ߛߊ߬ߦߊ ߞߐ ߘߐ߫ ߘߋ߲ߓߦߊ ߟߎ߬ ߟߊ߫ ߡߊ߬ߛߐ߬ߛߐ߬ߟߌ ߞߐ߫. ߞߵߊ߬ ߡߊߛߐ߬ߘߐ߲߬ ߊ߬ ߛߌ߬ߞߛߊߓߌ ߝߍ߬߸ ߞߏ߬ߣߌ߲߬ ߣߘߐ߬ߓߌ߬ߟߊ߬ߦߊ ߟߊߥߊ߲߬ߞߊ߫ ߘߌ߫. ߘߋ߲ߓߦߊ ߛߌ߲߬ߝߏ߲߬ ߛߌߦߊߡߊ߲߫ ߠߎ߫ ߓߍ߯ ߓߊ߯ߙߊ߫ ߘߊ߫ ߣߘߐ߬ߓߌߟߊ ߘߊ ߘߌ߫߸ ߡߊ߲߬ߛߊ߬ߡߛߏ [[ߙߌߙߌߞߡߎߕߌߡߊ߫]] ߕߘߍ߬ ߦߴߏ߬ ߟߎ߬ ߘߐ߫. ߊ߬ ߖߊ߲ߓߋߦߊ߫ ߕߎߡߊ ߟߊ߫߸ ߓߎߙߎ߲ߘߌ߫ ߕߘߍ߬ ߦߋ߫ [[ߊߝߙߌߞߌ߬ ߕߟߋ߬ߓߐ ߊߟߏߡߊ߲ߘߎ߯]] ߝߊ߲߭ ߘߏ߫ ߟߋ߬ ߘߌ߫߸ ߞߏ߬ߣߵߊ߬ ߡߌ߬ߣߊ߬ ߘߊ߫ ߓߍߟߑߗ߭ߌߞ ߓߟߏ߫ ߁߉߁߆ ߟߊ߫ ߊߝߙߌߞߌ߬ ߕߟߋ߬ߓߐ ߓߙߊߡߊߖߊ߲ߓߊ߲ ߝߍ߬ [[ߖߊ߯ߓߊ߫ ߞߟߍ ߝߟߐߡߊ]] ߝߍ߬. ߁߉߂߅ ߟߊ߫߸ ߡߙߊ߬ߟߌ߬ ߘߝߊߣߍ߲ ߟߊ߬ߟߌ߰ߟߌ ߟߊߕߊ߬ߡߌ߲߫ ߘߴߊ߬ ߡߊ߬ ߓߍߟߑߗ߭ߌߞ ߟߊ߬ߘߤߊ߬ߟߌ ߟߋ߬ ߞߐ߬ߣߐߡߊ߬. ߒߥߊ߲ߓߎߕߑߛߊ߫ ߞߍ߫ ߘߊ߫ ߡߊ߲߬ߛߊ ߘߴߊ߬ ߖߘߍ߬ߞߊ߬ߣߌ߲߬ ߤߊߞߍ ߘߊߞߘߐ߫ ߁߉߂߉ ߘߓߊ߬ߓߌߟߊ ߂߈ ߠߋ߬ ߡߊ߬. 

== ߘߍ߲߲ߒߖߘߍߟߦߊ ߕߎ߬ߡߊ ߡߊ߲߬ߛߊ߬ߦߊ ߣߌ߫ ߢߊߣߌ߲ߡߊߓߏߙߌ ==
ߓߎߙߎ߲ߘߌ߫ ߘߍ߲ߖߘߍߟߦߊ ߝߍ߬ ߁߉߆߂ ߞߊ߬ߙߌ߬ߝߐ ߟߊ߫߸ ߒߥߊ߲ߓߎߕߑߛߊ߫ ߄߲ ߞߍ߫ ߘߊ߫ ߓߎߙߎ߲ߘߌ ߞߊ߬ߝߏ ߞߎ߲߬ߕߌ߮ ߘߌ߫ ߞߏ߬ߣߵߊ߬ ߕߎ߲߬ ߞߊߖߊ߲߬ ߕߘߍ߬ ߦߋ߫ ߛߋ߫ ߟߊ߫ ߓߘߍ߬ߓߘߍ߬ߟߌ߬ ߝߊ߲ߞߊ ߞߘߐ߫. ߓߊߏ߬ ߙߎߥߊ߲ߘߊ߫ ߡߊ߲߬ߛߊ߬ߓߏ߲ ߕߎ߲߬ ߓߘߊ߫ ߟߊߓߋ߬  ߁߉߅߉–߆߂ ߟߎ߬ ߕߍ߫. ߓߊߏ߬ ߊ߬ ߕߘߍ߬ ߦߴߊ߬ ߞߊߘߊ߲ ߞߊ߲߬ ߞߊ߬ ߛߌߦߊ ߟߎ߬ ߟߊ߫ ߝߐ߫ ߢߐ߲߯ ߞߐ ߡߊ߲߬ߕߊ߰ߦߊ߫ [[ߤߕߎ]] ߟߎ߬ ߣߌ߫ [[ߕߎߕߑߛߌ]] ߟߎ߬ ߕߍ߫߸ ߏ߬ ߟߎ߬ ߡߍ߲ ߠߎ߬ ߓߍ߯ ߕߘߍ߬ ߦߴߊ߬ ߖߊ߬ߕߋ߬ ߟߊ߫ ߞߏ߫ ߞߊ߬ [[ߞߏߕߌ߯ ߝߟߐ]] ߛߎߥߊ߲ߘߌ߫ ߊ߬ߟߎ߬ ߟߊ߫ ߛߌߦߊ ߟߎ߬ ߘߐ߫ ߦߟߍ߬ߡߊ߲߬ߦߟߍ߬ߡߊ߲߬ ߓߟߏߡߊ߬. ߤߕߎ ߛߏ߬ߝߊ߬ߞߎ߲ ߘߏ߫ ߞߵߊ߬ ߞߊߘߊ߲߫ ߞߊ߬ [[ߞߊ߬ߝߏ߬ ߖߊߛߏ߲]] ߞߍ߫ ߡߊ߲߬ߛߊ߬ߓߏ߲ ߠߊ߫. ߊ߬ ߗߌߙߏ߲ߠߌ߲ ߣߴߊ߬ ߕߊ߫ ߞߊ߬ ߛߋ߫ ߝߊ߲߬ߞߊ ߟߊߛߐ߬ߘߐ߲߬ ߠߊ߫߸ ߒߥߊ߲ߓߎߕߑߛߊ߫ ߞߵߊ߬ ߜߊ߲߫ ߞߊ߬ ߥߊ߫ [[ߞߏ߲߬ߜ߭ߏ߫ ߞߊ߲ߓߍ߲]] ߘߐ߫߸ ߞߊ߬ ߣߊ߬ ߕߏ߫ ߓߐ߫ ߟߊ߫ ߦߋ߲߬ ߞߊ߬ ߥߊ߫ [[ߛߑߥߌߛ]]. ߊ߬ ߞߵߊ߬ ߘߋ߲ߞߍ߫ ߓߊߟߏߣߍ߲߫ ߞߋߟߋ߲ ߛߎߥߊ߲ߘߌ߫ ߞߵߊ߬ ߟߐ߬ ߊ߬ ߟߊ߫ ߝߊ߲߬ߞߊ ߟߊߓߊ߯ߙߊ߫ ߟߊ߫ ߖߡߊ߬ߣߊ ߞߣߐ߫.ߊ߬ ߞߵߊ߬ ߕߏ߫ ߢߊߣߌ߲ߡߊߓߏߙߌ ߏ߬ ߟߋ ߘߐ߫ ߞߐߞߊ߲߬߸ ߒߥߊ߲ߓߎߕߑߛߊ߫ ߞߊ߬ ߞߊ߬ߝߏ߬ ߖߊ߬ߛߏ߲߬ ߝߌߟߊߣߊ߲ ߛߌ߲߬ߝߏ߲߬ߧߊ߫ ߞߵߊ߬ ߘߋ߲ߞߍ߫ ߟߊߣߊ߬ ߝߊ߲߬ߞߊ ߟߊ߫ ߒߕߊߙߋ߫ ߅߲ ߕߐ߮ ߘߌ߫ ߁߉߆߆ ߞߊ߬ߙߌ߬ߝߐ ߕߟߋ߬ ߈ ߡߊ߬. ߡߊ߲߬ߛߊ߬ߓߏ߲ ߠߊߞߊ߬ߝߏ߬ߣߍ߲ ߓߍ߯ ߘߊߓߌ߬ߟߊ߬ ߘߊ߫ ߢߐ߲߯ߝߍ߬ ߞߊ߬ߝߏ߬ ߖߊ߬ߛߏ߲߬ ߛߓߊߣߊ߲ ߝߍ߬ ߁߉߆߆ ߣߍߣߍߓߊ ߟߊ߫߸ ߊ߬ ߣߴߊ߬ ߞߎ߲߬ߕߌ߯ [[ߡߌߛ߭ߍߟ ߡߌߞߐ߲ߓߋߙߏ߫]] ߣߊ߬ ߘߊ߫ ߝߊ߲߬ߞߊ ߟߊ߫ ߞߊ߲ߕߌ߮ ߘߌ߫. ߒߥߊ߲ߓߎߕߑߛߊ߫ ߞߵߊ߬ ߟߊ߫ ߢߣߊߡߦߊ ߕߐ߬ ߕߏߣߍ߲ ߞߍ߫ ߛߑߥߌߛ ߟߋ߬߸ ߡߍ߲ ߘߐ߫ ߣߴߊ߬ ߛߊ߬ ߘߊ߫ ߁߉߇߇ ߟߊ߫.
[[ߞߐߕߐ߮:A meeting David Ben-Gurion and king Mwambutsa of Burundi. D796-026.jpg|alt=ߓߎߙߎ߲ߘߌ߫ ߡߊ߲߬ߛߊ|thumb|ߒߥߊ߲ߓߎߕߑߛߊ߫ ߄߲ ߣߌ߫ [[ߘߊ߬ߝ߭ߌߘ ߓߍߣ-ߜ߭ߎߙߌߦߐ߲߫]]߸ ߁߉߆߂ ߟߊ߫]]
[[ߞߐߕߐ߮:Ikigabiro du roi Mwambutsa IV Bangiricenge (1).jpg|thumb|ߦߙߌ ߕߘߎߣߍ߲ (ߌߞߌߜ߭ߊߓߌߙߏ߫)  ߒߥߊ߲ߓߎߕߑߛߊ߫ ߖߊ߲ߓߋߦߊ߫ ߕߎߡߊ ߟߊ߫]]

== ߞߊߓߙߎ߫ ߥߎ߯ߙߌ ==
ߒߥߊ߲ߓߎߕߑߛߊ߫ ߟߊߓߐ ߞߐ ߘߴߊ߬ ߛߊ߬ߙߌ ߞߣߐ߫ ߛߑߥߌߛ ߞߊߓߙߎߟߏ ߘߐ߫ ߂߀߁߂ ߟߊ߫߸ ߊ߬ߟߎ߬ ߟߊߣߊ߬ ߞߊ߲ ߡߊ߬ ߝߊ߬ߛߏ ߞߣߐ߫ ߓߎߙߎ߲ߘߌ߫ ߞߊ߬ߝߏ ߟߊ߫ ߓߊߘߍ ߞߊ߲ߡߊ߬. ߝߐߢߐ߲߯ߞߐ ߘߏ߫ ߕߊ߬ߡߌ߲ ߞߐ ߘߐ߫߸ ߊ߬ ߝߎ߬ߙߋ ߓߙߌ߬ ߘߊ߫ ߛߑߥߌߛ ߕߎ߲߯ߣߌ߲߫ ߂߀߁߆ ߟߴߊ߬ ߟߊ߫ ߘߋ߲ߓߦߊ ߟߊ߫ ߘߌ߬ߢߍ ߟߊ߫.

== ߦߟߌߡߊߛߙߋ ߟߎ߬ ==
<ref>[http://en.wikipedia.org/Mwambutsa&#x20;IV&#x20;bangiricenge] ߞߎߡߘߊ ߣߌ߲߬ ߡߎ߰ߡߍ ߘߟߊߡߌ߬ߘߊ߬ ߘߊ߫ ߞߊ߬ ߝߘߊ߫ ߊ߲߬ߜ߭ߌߟߋ ߥߞߌߔߋߘߌߦߊ ߟߋ߬ ߟߊ߫</ref>
<references />

=== ߛߓߍߘߊ ߟߎ߬ ===

* ߞߙߋߕߌߦߍ߲߸ ߗߊ߲߭ ߔߌߦߍߙ (߂߀߀߈), ߒߥߊ߲ߓߎߕߑߛߊ߫ ߄߲ ߓߊ߲ߜ߭ߙߌߛߊ߲ߗ߭߸ ߌ߲߬ߣ ߜ߭ߋߕߛ߸ ߟߎߥߌߛ߸ ߘߐ߰ߡߊ߲: ߊߞߑߦߍ߲ߔߐ߲ߜ߭, ߌ߬ߡߊߣߎߍߟ ߞ. (eds). Dictionary of African Biography. Oxford: University press

== ߞߐߞߊ߲߫ ߛߘߌߜߋ߲ ߠߎ߬ ==

* ߥߞߌ ߖߊ߬ߕߋ߬ߘߐ߬ߛߌ߰ ߜߘߍ:  [http://commons.wikimedia.org/wiki/category:&#x20;Mwambutsa&#x20;IV&#x20;bangiricenge Mwambutsa IV bangiricenge], ߥߞߌߡߋߘߌߦߊ߫ ߞߐߡߐ߲ߛ ߞߊ߲߬.

[[ߦߌߟߡߊ:Category:ߓߎߙߎ߲ߘߌ߫ ߡߊ߲߬ߛߊ]]
[[ߦߌߟߡߊ:Category:ߊߝߙߌߞߌ߬ ߡߊ߲߬ߛߊ]]
[[ߦߌߟߡߊ:Category:ߊߝߙߌߞߌ߬ ߘߐ߬ߝߐ]]
[[ߦߌߟߡߊ:Category:ߓߎߙߎ߲ߘߌ߫ ߘߐ߬ߝߐ]]
