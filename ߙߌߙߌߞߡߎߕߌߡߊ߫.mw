{{ߘߕߊߓߐߞߛ}} 

'''ߒߥߊߡߌߞߊߖ߭ߌ ߣߘߌ ߓߌ߬ߖ߭ߊߡߊ߫ ߤߌߕߊ߲ߖ߭ߡߌߖ߭ߊ߫''' ߒߥߋ߲ߖ߭ߌ (ߛߊ߬ ߘߊ߫ ߞߊ߬ߙߌ߬ߝߐ ߂߈, ߁߉߁߇) ߟߋ߬ ߟߊ߫߸ ߊ߬ ߕߘߍ߬ ߦߋ߫ ߡߊ߲߬ߛߊ߬ߡߛߏ߫ ߡߙߊ߬ߞߍ߬ߟߊ ߟߋ߬ ߘߌ߫ [[ߓߎߙߎ߲ߘߌ߫]] ߞߵߊ߬ ߕߊ߬ ߁߉߀߈ ߡߊ߬ ߞߊ߬ ߥߴߊ߬ ߛߵߊ߬ ߟߊ߫ ߛߊ߬ߦߊ ߟߊ߫<ref>[Http://en.wikipedia.org/ririkumutima] (en) ߞߎߡߘߊ ߣߌ߲߬ ߘߟߊߡߌ߬ߘߊ߬ߣߍ߲߫ ߦߋ߫ ߞߊ߬ ߝߘߊ߫ ߊ߲߬ߜ߭ߌߟߋ ߥߞߌߔߋߘߌߦߊ ߟߋ߬ ߟߊ߫</ref>. 

== ߢߣߊߡߦߊ ߞߎ߲߬ߝߟߐ ߣߌ߫ ߞߐߙߍ ==
ߙߌߙߌߞߡߎߕߌߡߊ߫ ߡߏߦߌ߫ ߘߊ߫ ߝߊ߯ߘߐߞߍ߫ ߁߉߲ ߕߟߊߒߕߍ ߟߋ߬ ߟߊ߫ [[ߓߎߙߎ߲ߘߌ߫ ߡߊ߲߬ߛߊ߬ߟߊ]] ߘߐ߫߸ ߞߎ߲߬ߕߌ߰ ߛߌߞߊߥߏ߲ߦߌ߫ ߘߋ߲ߡߛߏ߫ ߛߓߊߣߊ߲ ߠߋ߬ ߘߌ߫ ߞߊ߬ ߓߐ߫ ߥߊߕߎߛߌ߫ ߡߎ߲ߦߊߞߙߊߡߊ߫ ߞߊ߬ߓߌߟߊ ߘߐ߫߸ ߊ߬ ߡߛߏ߬ ߌߣߊߞߌ߲ߛߏ߫ ߝߍ߬߸ ߒߥߋ߲ߖ߭ߌ ߜ߭ߌ߬ߖ߭ߊߝ߭ߏ߬ (߁߈߅߀-߁߉߀߈) ߡߛߏ߬ ߕߊ߲ߣߌߥߐ߯ߙߐ ߟߎ߬ ߘߐ߫ ߞߋߟߋ߲߫߸ ߏ߬ ߡߍ߲ ߕߘߍ߬ ߦߋ߫ ߓߎߙߎ߲ߘߌ߫ ߡߊ߲߬ߛߊ (ߗߍ߬ߡߊ߲) ߘߌ߫߸ ߙߌߙߌߞߡߎߕߌߡߊ߫ ߞߊ߬ ߘߋ߲ߡߛߏ߫ ߛߊ߬ߓߊ߫ ߣߌ߫ ߘߋ߲ߗߍ߫ ߥߐ߯ߙߐ߫ ߟߎ߫ ߡߏߦߌ߫. 

ߓߘߍ߬ߓߘߍ߬ߟߌ ߥߎ߬ߛߎ  

ߡߊ߲߬ߛߊ߬ ߒߥߋ߲ߖ߭ߌ߫ ߗߐ߬ߡߐ߰ߓߊ ߛߊ߬ߣߍ߲ ߁߉߀߈ ߠߊ߫߸ ߙߌߙߌߞߡߎߕߌߡߊ߫ ߞߣߐߜߊ߬ߣߍ߲ ߞߵߊ߬ ߘߋ߲ߞߍ߫ ߘߍ߬ߡߍ߲߬ ߛߊ߫ ߡߊ߲߬ߛߊ߬ߓߏ߲ ߣߘߐ߬ߓߌ߬ߟߊ߬ߟߌ ߘߌ߫ ߘߴߏ߬ ߡߊ߬. ߓߊߏ߬ ߊ߬ ߕߎ߲߬ ߞߵߊ߬ ߟߐ߲߫ ߞߴߊ߬ ߛߌ߬ߣߊ߬ߡߛߏ߬ ߒߕߌߓߊߤߌ߲ߦߊ߫ ߟߋ߬ ߛߘߎ߬ߡߊ߲߫ ߕߘߍ߬ ߦߴߊ߬ ߟߊ߫߸ ߊ߬ ߝߊ߲߭ ߞߍ߫ ߘߊ߫ ߦߏ߫ [[ߖߊ߲ߓߋ]] ߓߍ߫ ߟߊߕߊ߬ߡߌ߲߫ ߠߊ߫ ߒߕߌߓߊߤߌ߲ߦߊ߫ ߘߋ߲ߞߍ߫ ߒߓߞߌߖߋ߫ ߡߊ߬߸ ߙߌߙߌߞߡߎߕߌߡߊ߫ ߞߊ߬ ߝߍ߬ߙߍ ߟߎ߬ ߘߐߓߍ߲߬ ߒߕߌߓߊߤߌ߲ߦߊ߫ ߘߋ߲ߞߍ߫ ߝߊ߰ ߞߏ ߟߊ߫. ߏ߬ ߞߍ߸ ߞߊ߬ ߓߍ߲߬ ߊ߬ ߞߍ ߡߊ߬ ߒߓߞߌߖߋ߫ ߣߊ߫ ߘߌ߫߸ ߊ߬ߟߋ߬ ߟߊߥߊ߲߬ߞߊ߬ ߘߊ߫ ߡߊ߲߬ߛߊ߬ߡߛߏ ߘߌ߫. ߞߵߊ߬ ߕߘߍ߬ ߜߎ ߡߊ߬ߝߌ߲߫ ߘߍ߰ߜߍ ߟߋ߬ ߕߘߍ߬ ߡߊߟߐ߲ߣߍ߲߫ ߕߘߍ߬ ߦߋ߫ ߞߴߊ߬ ߖߘߍ߬ߞߊߣߌ߲ ߘߋ߲߫ ߕߍ߫ ߒߓߞߌߖߋ߫ ߘߌ߫߸ ߘߌ߬ߢߍ߬ ߞߍ߫ ߘߊ߫ ߘߐ߬ߝߐ ߏ߬ ߡߊ߬߸ ߏ߬ ߞߍ ߊ߬ߟߋ߬ ߞߍ߫ ߘߊ߫ ߡߙߊ߬ߟߌ߬ߟߊ ߘߌ߫ ߒߓߞߌߖߋ߫ ߡߍ߲ ߠߊ߫ ߡߙߊ߬ߟߌ߬ ߕߐ߮ ߕߘߍ߬ ߦߋ߫ [[ߡߎߕߜ߭ߊ߫ ߄߲ ߒߓߞߌߖߌ߫]] ߣߌ߫ [[ߒߥߊ߲ߓߎߕߑߛߊ߫ ߄߲ ߞߊ߬ ߓߐ߫ ߓߎߙߎ߲ߘߌ߫|ߒߥߊ߲ߓߎߕߑߛߊ߫ ߄߲]] <ref>[[ߒߥߊ߲ߓߎߕߑߛߊ߫ ߄߲ ߞߊ߬ ߓߐ߫ ߓߎߙߎ߲ߘߌ߫]] </ref>ߠߎ߫ ߡߐ߰ ߝߌ߬ߟߊ ߓߍ߯ ߟߊ߫ ߡߊ߲߬ߛߊ߬ߦߊ ߕߎ߬ߡߊ ߟߊ߫. 

ߡߊ߲߬ߛߊ߬ߡߛߏ߫  (ߡߎߜ߭ߊߓߋߞߊߖ߭ߌ߫) ߟߋ߬ ߟߐ߬ߘߎ߮ ߥߙߊ߬ ߘߊ߫ ߓߎߙߎ߲ߘߌ߫ ߘߍ߭ ߞߣߐ߫: ߏ߬ ߡߊߛߐ߬ߘߐ߲߬ߣߍ߲߫ ߦߋ߫ ߙߌߙߌߞߡߎߕߌߡߊ߫ ߟߊ߫ ߓߘߍ߬ߓߘߍ߬ߟߌ ߟߐ߲ ߠߋ߬ ߡߊ߬ ߏ߬ ߟߋ ߞߵߊ߬ ߞߍ߫ ߢߐ߲߰ߦߋ߬ߓߊߟߌ ߘߌ߫. ߊ߬ ߘߋ߲ߞߍ ߕߐ߬ ߞߋߟߋ߲ ߞߍ߫ ߘߊ߫ ߕߌ߲߬ߞߎߘߎ߲ ߢߓߊߦߊ߫ ߝߊ߲ ߞߎ߲߬ߕߌ߯ ߢߊ߬ߕߣߐ߬ߡߊ ߘߏ߫ ߘߌ߫. 

== ߊ߬ ߣߌ߫ ߋߙߐߔߎ߬ ߞߐ߲ߛߐ߲ߧߊߟߌ ߞߎ߲߬ߠߊ߬ߛߌ߮ ߟߎ߬ ߟߊ߫ ߕߍߓߊ߯ߦߊ ==
ߊ߬ ߞߍ߫ ߘߊ߫ ߦߏ߫ ߓߎߙߎ߲ߘߌ߫ ߞߍ߫ ߘߊ߫ [[ߊߟߏߡߊ߲ߘߎ߯]] ߟߊ߫ ߥߙߎߣߍ ߘߏ߫ ߘߌ߫ [[ߊߝߙߌߞߌ߬ ߕߟߋ߬ߓߐ ߊߟߏߡߊ߲ߘߎ߯]] ߝߊ߲߭ ߘߏ߫ ߘߌ߫ ߁߈߉߀ ߟߊ߫߸ ߒ߬ߞߊ߬ ߞߐ߲ߛߐ߲ߧߊߟߌ߫ ߝߊ߲ߞߊ ߡߊ߫ ߕߌ߲߬ߞߎߘߎ߲ ߏ߬ ߡߊߜߐ߬ߙߐ߲߬ߞߕߐ߬ ߥߟߊ߫ ߞߵߊ߬ ߡߊߡߙߊ߬. [[ߖߊ߯ߓߊ߫ ߞߟߍ ߝߟߐߡߊ]] ߞߎ߲߬ߕߊ߮ ߞߘߐ߫߸ ߓߍߟߑߗ߭ߞߌߞߊ ߟߎ߬ ߟߊ߫ ߞߟߍ߬ߘߋ߲ ߠߎ߬ ߞߊ߬ ߕߌ߲߬ߞߎߘߎ߲ ߏ߬ ߡߌ߬ߣߊ߬. 

[[ߋߙߐߔߎ߬|ߋߙߐߔߎߞߊ߫]] ߝߟߐ ߡߍ߲ ߣߌ߫ ߙߌߙߌߞߡߎߕߌߡߊ߫ ߞߊ߬ ߢߐ߲߯ߦߋ߫ ߏ߬ ߞߏߝߐ߫ ߟߋ߬ ߞߴߊ߬ ߦߋ߫: 

ߊ߬ ߟߊߛߋ߫ ߘߊ߫ ߦߋ߲߬ ߕߊ߬ߟߌ߬ߟߊ ߟߎ߬ ߟߋ߬ ߓߟߏ߫ ߞߊ߬ ߥߴߊ߬ ߘߌ߫ ߡߊ߲߬ߛߊ߬ߟߊ߫ ߘߐ߫ ߡߍ߲ ߦߋ߫ ߡߊ߲߬ߛߊ߬ߟߊ߫ ߜߘߍ߫ ߞߣߐ߫߸ ߞߵߊ߬ ߕߘߍ߬ [ߘߏߕߌ߰ ߖߐ߲߫؟] ߡߐ߱ ߘߏ߫ ߓߘߊ߫ ߡߊ߲߬ߛߊ߬ߟߊ ߟߊ߫ ߛߊ߲߬ߠߌ߲ ߞߍ߫ ߦߋ߲߬. ߊ߬ ߟߊ߫ ߓߐߒߡߊߟߌ ߝߍ߬ ߋߙߐߔߎߞߊ ߞߎ߲߬ߠߊ߬ߛߌ߮ ߟߎ߬ ߝߍ߬߸ ߡߛߏ߬ ߞߊ߲ߡߊߛߎߡߊߣߍ߲ ߏ߬ ߡߍ߲ ߕߎ߲߬ ߕߴߛߋ߫ ߟߊ߫ ߕߏ߰ߝߏ߬ ߛߘߍߡߊ߲߫ ߞߍ߫ ߟߊ߫߸ ߏ߬ ߞߵߊ߬ ߖߍ߬ߘߍ ߦߌ߬ߘߊ߫ ߖߊߙߌ߲ߕߋ ߘߌ߫߸ ߜߟߐߡߌ߲ߡߊ ߣߌ߫ ߞߎ߲߬ߞߟߏ߬ߓߊ ߘߌ߫ ߞߊ߬ ߕߊ߬ߡߌ߲߬ ߊ߬ ߟߊߡߌߣߌ߲ ߡߊ߲߬ߛߊ߬ߘߋ߲ ߠߎ߬ ߓߍ߯ ߟߊߘߍ߬ߣߍ߲ ߞߊ߲߬. 

== ߦߟߌߡߊߛߙߋ ߟߎ߬ ==
ߓߊ߲ߦߊߙߑߥߊ߲ߘߊ ߣߌ߫ ߓߊ߬ߙߎ߲ߘߌ ߢߋ߬ߙߍ߬ߡߊ ߟߎ߬߸ (߁߉߅߄), ߞ. ߅߄ 

== ߛߊ߬ߦߊ ==
ߙߌߙߌߞߡߎߕߌߡߊ߫ ߛߊ߬ ߘߊ߫ ߛߌߕߋߜ߭ߊ߫ ߟߋ߬ ߥߊ߬ߛߌ߬ߥߙߊ ߂߈, ߁߉߁߇ ߟߊ߫.
[[ߦߌߟߡߊ:ߊߝߙߌߞߌ߬ ߘߏ߲߬ߘߊ]]
[[ߦߌߟߡߊ:ߡߊ߲߬ߛߊ߬ ߞߘߐ]]
[[ߦߌߟߡߊ:ߓߎߙߎ߲ߘߌ߫ ߡߊ߲߬ߛߊ߬ߟߊ]]
[[ߦߌߟߡߊ:ߊߝߙߌߞߌ߬ ߡߊ߲߬ߛߊ߬ ߡߛߏ]]
