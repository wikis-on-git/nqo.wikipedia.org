{{Databox}}

'''ߊߓߘߎߙߊߤߡߊߣ ߛߋ߲߬ߞߎ߲ ߞߊ߬ߓߊ''' (߁߉߀߄-߁߉߇߂) ߊ߬ ߦߋ߫ ߝߐ߫ ߟߴߊ߬ ߡߊ߬ ߞߏ߫ ߡߐ߰ߓߊ ߛߋ߲߬ߞߎ߲߫߸ ߊ߬ ߦߋ߫ [[ߖߌ߬ߣߍ߫]] ߓߘߍ߬ߓߘߍ߬ߟߌ߬ߟߊ ߘߏ߫ ߟߋ߬ ߘߌ߫<ref>ߞߎߡߘߊ ߣߌ߲߬ ߘߟߊߡߌ߬ߘߊ߬ߣߍ߲߫ ߟߊ߫ ߝߊ߬ߙߊ߲߬ߛߌ ߥߞߌߔߋߘߌߦߊ ߟߋ߬ ߡߊ߬</ref>.

== ߞߊ߲߬ߛߓߍߟߌ ==
ߊ߬ ߓߐߣߍ߲߫ ߦߋ߫ [[ߞߊ߲ߞߊ߲߫]] ߟߊ߲߬ߔߊ߯ߛߌ ߟߎ߬ ߟߋ߬ ߘߐ߫߸ ߊ߬ ߞߍ߫ ߘߊ߫ ߞߊ߲ߞߊ߲߫ ߛߏߕߌ߮ (ߞߊ߬ߓߌ߬ߟߊ߬ߕߌ߮) ߘߏ߫ ߘߌ߫. ߓߊߏ߬ ߊ߬ߟߋ ߟߋ߬ ߕߘߍ߬ ߦߋ߫ ߘߋ߲ߓߦߊ ߞߣߐߟߊ ߘߋߣߍ߲ ߠߎ߬ ߓߍ߯ ߘߐ߫ ߘߐ߯ߡߊߡߐ߮ ߘߌ߫߸ ߊ߬ߟߋ ߟߋ߬ ߞߙߍߞߙߍ߫ ߘߴߊ߬ ߡߊ߬ߞߍ ߟߎ߬ ߘߐ߫ ߞߵߊ߬ ߓߌ߬ߟߊ߬ ߝߊ߬ߙߊ߲߬ߛߌ߫ ߝߘߏ߬ߓߊ߬ ߞߊߙߊ߲ߕߊ ߟߊ߫. ߊ߬ ߞߍ߫ ߘߊ߫ ߞߊ߬ߙߊ߲߬ߘߋ߲߲߬ ߤߊߞߟߌ߫ ߘߌߡߊ߲ ߠߋ߬ ߘߌ߫߸ ߤߊߞߟߌߡߦߊ߫ ߛߋߞߏߦߊ ߞߕߍ߬ ߦߋ߫ ߡߍ߲ ߠߊ߫߸ ߊ߬ ߣߊ߬ ߘߊ߫ ߞߍ߫ ߕߌ߲ߕߊ߲ ߡߙߊ߬ߓߊ߮ (commandent d'arrondissement) ߘߌ߫ ߥߙߎߣߍߦߊ ߞߎ߲߬ߠߊ߬ߛߌ߰ߟߌ ߘߐ߫.

=== ߗߋߘߊ ===
ߝߏߣߌ߲ߞߋ߫ ߛߋ߲߬ߞߎ߲߫ ߞߊ߬ߓߊ ߟߋ߬ ߞߍ߫ ߘߊ߫ ߡߐ߰ ߝߟߐ߫ ߘߌ߫ ߡߍ߲ ߞߊ߬ ߟߐ߬ߦߙߐ߬ ߛߎ߮ ߡߙߊ߬ ߖߌ߬ߣߍ߫ ߞߐ߲ߛߐ߲ߧߊߟߌ ߞߎ߲߬ߠߊ߬ߛߌ߮ ߘߐ߫. ߖߏ߯ߦߊߟߌ ߞߎ߲߬ߠߊ߬ߛߌ߮ ߣߌ߫ ߣߊ߲߬ߕߌ߮߸ ߊ߬ ߣߊ߬ ߘߊ߫ ߞߍ߫ ߦߟߌߡߊߛߙߋ ߘߌ߫ ߖߌ߬ߣߍ߬ߞߊ ߟߎ߬ ߤߊߞߟߌߡߦߊ ߘߐ߫. ߕߐ߰ߕߐ߰ߟߌ߬ߟߊ߫ ߝߏߣߌ߲ߞߋ ߘߏ߫ ߟߊ߫ ߞߏ ߘߌߦߊ߫ ߘߴߊ߬ ߢߍ߫߸ [[ߛߋߞߎ߬ ߕߎ߬ߙߋ|ߊߤߑߡߊߘ ߛߋߞߎ߬ ߕߎ߬ߙߋ]]. ߊ߬ ߞߵߊ߬ ߟߊ߫ ߟߊ߬ߡߐ߬ߘߋ߲߫ ߊ߲ߘߙߋ߫ ߞߙߏ߬ߡߊ߬ ߣߌ߫ ߛߋߞߎ߬ ߕߎ߬ߙߋ ߟߎ߬ ߓߟߏ߫ ߘߏ߲߬ ߢߐ߲߮ ߓߟߏ߫. ߘߍ߲ߖߘߍߟߦߊ ߞߐ ߘߐ߫߸ ߊ߬ߟߋ ߟߋ߬ ߞߍ߫ ߘߊ߫ ߖߌ߬ߣߍ߫ ߞߊ߲ߓߍ߲ ߞߊ߲ߕߌ߯ߘߊ ߝߘߏ߬ߓߊ߬ ߞߟߊ߬ߕߌ߰ ߝߟߐ ߘߌ߫߸ ߊ߬ ߣߴߏ߬ ߞߐ ߘߐ߫ ߞߣߐߟߊ ߞߏߕߌ߮ ߘߌ߫.

== ߘߋ߲ߓߦߊ ==
ߊ߬ ߟߊ߫ ߞߏ ߕߏ߫ ߘߊ߫ ߓߍ߯ ߛߣߐ߬ߡߍ ߘߐ߫ ߟߋ߬ ߦߏ߫ ߤߊߞߟߌߡߊ߫ ߣߌ߫ ߛߌ߲ߞߐ߲߫ ߢߌߡߊ ߘߌ߫ ߞߎ߲߬ߠߊ߬ߛߌ߰ ߘߐ߫ ߡߍ߲ ߡߍ߲ ߕߘߍ߬ ߦߋ߫ ߦߋ߲߬ ߊ߬ ߟߊ߫ ߢߣߊߡߦߊ ߕߎ߬ߡߊ ߟߊ߫߸ ߞߊ߬ ߓߘߍ߬ߓߘߍ߬ߟߌ߬ ߝߐߢߐ߲߯ߞߐ ߟߎ߬ ߡߊߛߍ߬ߟߍ߲߬ߓߍ߫ ߡߍ߲ ߠߎ߬ ߟߊߝߛߊ߬ ߘߊ߫ ߖߌ߬ߣߍ߫ ߞߊ߲ߓߍ߲߫ ߞߎߘߊ ߞߣߐ߫. ߊ߬ ߕߏ߫ ߘߊ߫ ߕߋߟߋ߲ߓߊ߯ߦߊ ߟߴߊ߬ ߓߌߘߊ߲ߞߍ߫ ߛߋߞߎ߬ ߕߎ߬ߙߋ ߝߍ߬ ߊ߬ ߟߊ߫ ߛߍ߬ߘߏ߲ ߘߐ߫ ߟߋ߬ ߊߝߙߌߞߌ߬ ߡߌ߬ߙߌ߲߬ߘߌ ߟߊ߫ ߖߘߍ߬ߡߊ߬ߛߐߘߐ߲ ߛߍ߬ߘߏ߲ ߠߎ߬ ߘߐ߫. 

ߊ߬ ߞߊ߬ ߗߍ߬ߛߊ߬ߡߛߏ߫ ߛߓߊ߬ ߟߎ߫ ߟߋ߬ ߕߴߊ߬ ߞߐ߫: ߤߊߖߊ߬ ߖߐ߲߬ߕߊ߲߫߸ ߤߊߖߊ߬ ߡߊ߯ߟߐ߲߫ ߞߙߏ߬ߡߊ߫ (ߊ߬ ߣߌ߫ ߘߏ߫ ߜߘߍ߫), ߊ߬ ߣߌ߫ ߘߋ߲ߞߍ߫ ߣߊ߯ߣߌ߲߫: [[ߡߏߙߌ߫ ߛߋ߲߬ߞߎ߲߫ ߞߊ߬ߓߊ]]߸ ߡߊ߬ߡߊ߬ߘߌ߫ ߛߋ߲߬ߞߎ߲߫ ߞߊ߬ߓߊ߸ ߓߎ߯ߓߊ߬ ߛߋ߲߬ߞߎ߲߫ ߞߊ߬ߓߊ߸ ߊ߬ ߣߌ߫ ߛߋ߲߬ߞߎ߲߫ ߞߊ߬ߓߊ.

== ߦߟߌߣߐ ߣߌ߫ ߦߟߌߡߊߛߙߋ ߟߎ߬ ==

== ߛߓߍߘߊ ==

* (en) ߡߏ߬ߤߊߡߍߘ ߛߊߟߌߤߎ߬ ߞߡߊ߬ߙߊ߫߸ ߕߐߡߊߛ ߏߑߕߎ߯ߟ߸ ߖߊߣߌߛ ߋ ߓߋߞߊ߬߸ ߛߑߞߊߙߋߞߑߙߐߥ ߔߑߙߍߛ߸ «kaba, El Hajj sinou», in historical dictionary of guinea, Scarecrow press, 2013 (ߜߌ߬ߙߌ߲߬ߘߌ߬ ߞߏ߬ ߅߲), ߞ. ߁߈߄ (ISBN 9780810879690)

{{ߖߌ߬ߣߍ߫ ߓߏ߲߬ߘߊ}}
[[ߦߌߟߡߊ:ߞߊ߬ ߛߊ߬ ߁߉߇߂ ߟߊ߫]]
[[ߦߌߟߡߊ:ߞߊ߬ ߡߏߦߌ߫ ߁߉߀߄ ߠߊ߫]]
[[ߦߌߟߡߊ:ߖߌ߬ߣߍ߬ ߞߣߐߟߊ ߞߏߕߌ߮]]
[[ߦߌߟߡߊ:ߞߐߜߍ ߡߍ߲ ߦߋ߫ p40 ߟߊߓߊ߯ߙߊ߫ ߟߊ߫]]
[[ߦߌߟߡߊ:ߞߐߜߍ ߡߍ߲ ߦߋ߫ p27 ߟߊߓߊ߯ߙߊ߫ ߟߊ߫]]
