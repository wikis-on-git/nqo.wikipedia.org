
'''ߞߊ߬ߛߋ߫ ߡߊߘߌ߫ ߖߓߊ߬ߕߍ߫''' ߦߋ߫ [[ߡߊ߬ߟߌ]] [[ߘߐ߲߬ߞߟߌ߬ߟߊ߬ߟߊ]] ߟߋ߬ ߘߌ߫߸ ߝߐߟߌߟߊ߸ ߊ߬ ߣߌ߫ ߡߊ߬ߟߌ ߣߌ߫ [[ߡߊ߲߬ߘߋ߲߫ ߖߋߟߌ]]߸ ߡߍ߲ ߡߏߦߌ߫ ߘߊ߫ ߁߉߄߉ ߟߊ߫ [[ߞߊ߯ߓߊ߫]] ߣߴߊ߬ ߛߊ߬ ߘߊ߫ ߘߓߊ߬ߕߊ ߂߄ ߡߊ߬ ߂߀߁߈ ߠߴߊ߬ ߛߊ߲߬ ߆߉ ߡߊ߬ [[ߓߡߊ߬ߞߐ߫]]߸ ߞߵߊ߬ ߛߊߓߎ ߞߍ߫ ߛߐ߲߬ߥߙߏ߬ߝߋ߬ ߘߌߡߌ߲ (accident vasculaire cérébral) ߘߌ߫. ߊ߬ ߞߊ߲ ߠߊ߫ ߘߌߦߊߟߌ ߦߏ߫ ߘߊ߲߬ߞߙߊ߬ߣߍ߲ ߞߊ߲ ߦߋ߫ ߢߊ ߡߍ߲ ߡߊ߬߸ ߏ߬ ߟߋ ߣߵߊ߬ ߞߊ߲ ߞߍ߫ ߟߊ߫ «ߡߊ߬ߟߌ ߛߊߣߌ߲߫» ߞߊ߲ ߘߏ߫ ߘߌ߫. ߊ߬ ߦߋ߫ ߟߊ߫ ߟߊ߫ [[ߛߊߟߌߝ ߞߋߕߊ߬|ߛߊߟߌߝߎ߬ ߞߋߕߊ߬]] ߡߊ߬ ߞߴߊ߬ ߦߋ߫ [[ߡߊ߲߬ߘߋ߲߫]] ߢߊ߬ߙߊ߫ ߓߟߋߓߟߋ ߟߎ߬ ߘߏ߫ ߟߋ߬ ߘߴߊ߬ ߕߋ߬ߟߋ ߘߐ߫. 

== ߘߐ߲߬ߞߟߌ߬ߟߊ ߞߎ߲߬ߕߊ߮ ==
ߞߊߛߋ߫ ߡߊߘߌ߫ ߖߓߊ߬ߕߍ߫ ߣߌ߫ ߘߐ߲߬ߞߟߌ߬ߟߊ߬ߟߊ ߛߎ߯ߦߊ߫ ߛߌߦߊߡߊ߲߫ ߠߎ߫ ߟߋ߬ ߞߵߊ߬ ߞߍ߫ (ߡߊ߬ߟߌ ߟߊߛ ߡߙߊߝ߭ߌߟߊ߬߸ ߏߙߏߞߍߛߕ ߍ߲ߛߑߕߙߎߡߊ߲ߕߊߟ ߘߋ߬ ߡߊ߬ߟߌ...) ߦߊ߬ߣߴߊ߬ ߞߍߕߐ߫ ߊ߬ ߟߊ߫ ߛߟߏ ߛߌ߲ߞߐ߲ߡߌߘߊ߫ ߝߟߐ ߟߊ߫ ߟߊ߫ ߁߉߈߉ ߟߊ߫ ߞߏ߫ ߝߏߘߋ߬. ߊ߬ ߕߘߍ߬ ߘߊ߫ ߘߐ߬ߛߊ߲߬ߠߌ߲ ߖߊ߬ߕߋ߬ߘߐ߬ߛߌ߰ ߛߘߍߡߊ߲߫ ߠߎ߫ ߟߋ߬ ߘߐ߫߸ ߦߏ߫ ߞߊ߬ ߛߐ߬ߘߐ߲߬ ߝߌߟߊߡߍ߲ߞߏ ߘߐ߫ ߥߟߊ߫ ߓߟߎߌ (blues/flamenco) ߟߎ߬ ߘߐ߫.  

߂߀߁߀ ߠߊ߫߸ ߊ߬ ߕߘߍ߬ ߘߊ߫ [[ߊߝߙߏߞߎ߲ߓߌߛߕ]] ߟߎ߫ ߟߊ߫ ߛߌ߲ߞߐ߲ߡߌߘߊ ߘߐ߫ ߡߍ߲ ߠߊߞߎ߲߬ߘߎ߬ ߘߊ߫ [[ߡߊ߬ߘߙߌߘ]]߸ [[ߊߛߌߔߊ߲߫]], ߡߍ߲ ߞߍ߫ ߘߊ߫ ߞߎߓߞߊ߫ ߖߌߕߊߙߌߝߐߟߊ߫ [[ߋߟߌߊߘߍߛ ߏߛ߭ߏߥߊ߫]] ߣߌ߫ ߡߊ߬ߟߌ ߘߐ߲߬ߞߟߌ߬ߟߊ߬ߟߊ߫ [[ߕߎ߬ߡߊ߬ߣߌ߲߫ ߖߓߊ߬ߕߍ߫]] ߟߎ߫ ߓߟߏ߫߸ ߊ߬ ߣߌ߫ [[ߓߊ߬ߓߊ߫ ߛߌ߬ߛߞߐ߫]] ߟߎ߫.

ߊ߬ ߥߊ߫ ߘߊ߫ ߗ߭ߊߙߑߘߌ ߛߊߝ߭ߍߌߟ ߡߊߟߐ߬ ߂߀߁߅ ߟߊ߫߸ ߦߏ߫ ߘߐ߲߬ߞߟߌ߬ߟߊ߬ߟߊ ߣߌ߫ ߖߋ߬ߟߌ߬ ߘߐ߲ߞߟߌ ߘߐߓߍ߲ߠߊ ߟߎ߬ ߘߌ߫߸ ߛߎ߬ߡߎ߲߫ (concert) ߕߎ߲߰ߣߍ߲߬ߢߐ߲߰ߠߊ (ߦߏ߫ [[ߝߋߛߑߕߌߝ߭ߊߟ ߘߋ߬ ߛߍ߲ߕ-ߘߋߣߌߛ]]) ߣߌ߫ ߖߐ߲߬ߧߊ߫ ߛߌߟߊ ߛߌ߲ߞߐ߲ߡߌߘߊ ߟߊߞߎ߲߬ߘߎ ߟߎ߫. 

ߊ߬ ߞߘߐߕߊ߬ ߘߊ߫ ߞߊ߬ ߛߏ߬ߝߊ߬ߞߎ߲߬ ߖߟߊ ߘߴߊ߬ ߡߊ߬ [[ߡߊ߬ߟߌ ߝߊ߬ߛߏ߬ߟߊ߬ߞߊ ߖߊ߬ߡߊߙߌ]] ߘߌ߫ ߞߏߟߌ߲ߞߏߟߌ߲ ߠߊ߫ ߂߀߁߇ ߟߊ߫.

== ߦߟߌߡߊߛߙߋ ߟߎ߬ ==

[[ߦߌߟߡߊ:ߞߊ߬ ߛߊ߬ ߛߊ߲߬ ߆߉ ߡߊ߬]]
[[ߦߌߟߡߊ:ߞߊ߬ ߡߏߦߌ߫ ߓߡߊ߬ߞߐ߫]]
[[ߦߌߟߡߊ:ߡߊ߬ߟߌ ߖߋ߬ߟߌ]]
[[ߦߌߟߡߊ:ߡߊ߬ߟߌ ߘߐ߲߬ߞߟߌ߬ߟߊ߬ߟߊ]]
[[ߦߌߟߡߊ:ߡߊ߬ߟߌ ߝߐߟߌߟߊ]]
[[ߦߌߟߡߊ:ߡߊ߲߬ߘߋ߲߫ ߖߋߟߌ]]
