{{ߘߕߊߓߐߞߛ}}

ߣߝߊ߬ߖߺߌ߫ ߛߏ߬ߙߌ߬ ߞߐ߲ߘߍ߫ ߦߋ߫ [[ߓߊߕߍ߫ ߣߝߊ߬ߖߌ߫|ߓߊߕߍ߫ ߣߝߊ߬ߖߌߞߊ]] ߟߺߋ߬ ߘߌ߫ ߞߊ߲ߞߊ߲߫ [[ߡߙߊ߬ߓߊ߰ߘߊ]] ߞߣߐ߫.

ߊ߬ ߡߏߦߌ߫ ߘߊ߫ ߁߉߈߀ ߠߋ߬ ߟߊ߫ [[Wp /nqo /ߞߙߎ߬ߛߊ߫|ߞߙߎ߬ߛߊ߫]] ، ߞߊ߬ ߘߏ߲߬ ߡߏߙߌ߫ ߞߊߙߊ߲ߕߊ ߟߊ߫ ߛߊߘߊ߲ߠߊ߫ ([[ߓߊߕߺߍ߫ ߣߝߊ߬ߖߺߌ߫|ߓߊߕߍ߫ ߣߝߊ߬ߖߌ߫]]) ߊ߬ ߞߺߴߊ߬ ߟߊ߫ ߕߎ߬ߓߊ߬ߓߎ߬ ߞߊߙߊ߲ߕߊ ߛߊ߯ߘߊ߫ ߝߟߐ ߞߍ߫ ߦߋ߲߬ ߣߌ߫ [[ߞߊ߲ߞߊ߲߫]] ߠߎ߫ ߘߐ߫߸ ߞߊ߬ ߒߞߏ ߞߊߙߊ߲ ߘߊߡߌ߬ߣߺߵߊ߬ ߛߊ߲߬ ߁߄ ߡߊ߬ ߞߊ߬ߙߊ߲߬ߡߐ߯ ߡߊ߬ߡߊߘߌ߫ ߝߍ߬ [[ߛߍ߲߬ߞߍ߬ߝߙߊ߫]] ߸ ߊ߬ ߣߌ߫ ߞߊ߬ߙߊ߲߬ߡߐ߯ ߞߊ߲ߖߊ߬ߡߊ߯ߘߌ߫ ߞߋߕߊ߬ ߝߍ߬ ߊ߬ߟߋ߬ ߞߌ߲߬ߘߊ߬ ߞߋߟߋ߲߫ ߏ߬ ߟߊ߫. 
ߊ߬ ߘߏ߲߬ ߘߊ߫ [[ߞߐߣߊߞߙߌ߫]] [[ߖߊ߯ߓߘߊ]] ߟߊ߫ ߂߀߀߀ ߟߋ߬ ߟߊ߫. ߊ߬ ߓߊ߯ߙߊ߫ ߘߊ߫  ߒߞߏ ߝߘߏ߬ߓߊ߬ ߟߍߙߘߊ ߟߊ߫ [[Wp /nqo /ߛߣߊ߬ߛߌ߫ ߝߌ߬ߡߊ߲ ߖߊ߰ߣߍ߫|ߛߣߊ߬ߛߌ߫ ߝߌ߬ߡߊ߲ ߖߊ߰ߣߍ߫]] ߝߍ߬ ߸ߞߊ߬ ߞߍ߬ [[ߛߏߡߐ߯ߦߊ]] ߛߌߟߊ [[ߝߐ߬ߓߍ߬ߦߊ߬ߟߊ]] ߘߏ߬ ߘߌ߫  [[ߒ. ߢ. ߦ. ߘ]]. ߝߊ߲ߓߊ ߟߊ߫ ߸ߞߊ߬ ߕߘߍ߬ [[ߒߞߏ]] [[ߘߎ߲ߓߎ]] ߛߌ߲ߘߟߌ ߡߙߌߘߐ ߕߺߊ߭ ߘߐ߫ ߂߀߀߆ ߞߏߟߌ߲ߞߏߟߌ߲ ߠߊ߫ ߸ ߊ߬ ߣߌ߫ ߞߊ߬ ߞߺߴߊ߬ ߛߌ߲߬ߝߏ߲߬ ߞߟߏߡߊ ߘߏ߫ ߘߌ߫. ߊ߬ ߕߘߍ߬ ߘߊ߫ ߒߞߏ [[ߘߏߝߙߍߕߍߟߌ]] ߛߍ߬ߘߏ߲ ߘߐ߫ ߞߊ߬ ߓߊ߲߫ ߞߊ߬ ߜߊ߬ߙߊ߫ ߟߊ߬ߥߛߊ߬ߡߊ߬ ߛߌߦߊߡߊ߲߫ ߢߣߊߓߊ߯ߦߊ߫ ߒߞߏ ߕߐ߯ ߘߐ߫ [[ߖߌ߬ߣߍ߫]] ߣߌ߫ [[ߊߝߙߌߞߌ߬|ߝߘߊ߬ߝߌ߲߬ߠߊ߫]] ߣߌ߫ [[ߋߙߐߔߎ߬]] ߟߎ߬ ߘߐ߫.
ߊ߬ ߦߋ߫ [[ߘߍ߬ߟߐ߲߬ߘߐ߬ߦߊ]] ߞߊ߬ߙߊ߲߬ߝߊ ߟߋ߬ ߘߌ߫ ߞߐߣߊߞߙߌ߫ ߖߊ߯ߓߘߊ ߟߎ߬ ߟߊ߫߸ ߊ߬ ߣߌ߫ ߒߞߏ ߞߊߙߊ߲ ߢߍߥߟߊ ߗߋߕߌ߮ [[ߖߌ߬ߣߍ߬ ߖߊ߯ߓߘߊ߫ ߞߏ߬ߝߌ߫ ߊ߲ߣߊߣ|ߖߊ߯ߓߘߊ ߞߏ߬ߝߌ߫ ߊ߲ߣߊߣ]] ߟߊ߫.

=='''ߊ߬ ߟߊ߫ ߞߝߊ߬ ߛߓߍߦߊߣߍ߲ ߣߌ߫ ߟߊ߬ߖߍ߲߬ߛߍ߲߬ߠߌ߲߬ ߟߐ߲ߞߏߡߊ ߘߏ߫ ߟߎ߫'''==
ߊ߬ ߟߊ߫ [[ߞߊ߬ߝߊ|ߞߝߊ߬]] ߛߓߍߦߊߣߍ߲ ߣߌ߫ ߟߊ߬ߖߍ߲߬ߛߍ߲߬ߠߌ߲߬ ߟߐ߲ߞߏߡߊ ߟߎ߬ ߓߘߊ߫ ߛߋ߫ ߆ ߘߐ߫.ߏ߬ ߟߎ߫ ߞߋ߬ߟߋ߲߬ߞߋ߬ߟߋ߲߬ߣߊ ߛߙߍߘߍ ߣߺߴߊ߬ ߟߊߖߍ߲ߛߍ߲߫ ߕߎ߬ߡߊ ߝߟߍ߫ :
 
ߊ) ߣߝߊ߬ߖߺߌ߫ ߛߏ߬ߙߌ߬ [[ߞߐ߲ߘߍ|ߞߐ߲ߘߍ߫]]. ߒߞߏ ߢߍߛߓߍ. [[ߊߝߙߌߞߌ߬|ߝߘߊ߬ߝߌ߲߬ߠߊ߬]] ߞߊ߲ߞߏ ߛߎߞߟߌ//[[ߖߌ߬ߣߍ߫|ߖߌ߬ߣߍ߬]] ߝߢߐߜߍ. ߞߐߜߍ߫ ߂߁߈. ߂߀߁߇ ߟߊ߫.
 
ߋ) [[ߘߍ߬ߟߐ߲߬ߘߐ߬ߦߊ]] ߝߘߏ߬ߓߊ ߥߟߊ߫ ߘߍ߬ߘߐ߬ߦߊ ߟߎ߬ ߟߐ߲ߞߏ ߒߞߏ ߘߐ߫//ߖߌ߬ߣߍ߬ ߝߢߐߜߍ. ߞߐߜߍ߫ ߁߄߀.߂߀߁߇ ߟߊ߫. 
 
ߌ) ߣߝߊ߬ߖߺߌ߫ ߛߏ߬ߙߌ߬ ߞߐ߲ߘߍ߫. ߒߞߏ߫ ߝߐߟߊ ߟߎ߬ ߟߊ߫ ߡߟߋߞߎߦߊ ߞߎ߲߬ߠߊ߬ߓߐ. [[ߡߊ߲߬ߘߋ߲߬ ߖߡߊߣߊ|ߡߊ߲߬ߘߋ߲߫]] ߞߊ߬ߙߊ߲߬ߠߊ߬ߘߋ߲ ߠߎ߬ ߟߊ߫ ߘߍ߬ߞߙߎ. ߕߍߞߑߖ߭ߊߛ، ߊߡߋߙߌߞߌ߬ ߞߊ߬ߝߏ߬ ߟߊߘߍ߬ߣߍ߲ ߞߣߐ߫،߂߀߀߈ ߠߊ߫. 
 
ߍ) ߌߓߙߊߤߌߡߊ߫ ߛߏߙߌ߬ ߂ ߞߐ߲ߘߍ߫. [[ߛߟߏ߬ߡߊ߯ߣߊ߫ ߞߊ߲ߕߍ߫|ߛߟߏ߬ߡߣߊ߬]] ߞߊ߲ߕߍ߫ ߞߊ߲ߠߞߊ ߣߌ߫ ߞߊ߲ߜߍ ߕߍߟߊ ߘߐ߫: ߊ߬ ߘߏ߫ ߟߋ߬ ߡߟߋߞߎߦߊ߫ ߞߊ߲ ߠߎ߬ ߟߊߓߊ߯ߙߊ ߘߌ߫ ߒߞߏ ߞߟߏߜߍ ߟߎ߬ ߘߐ߫//ߞߎ߲߬ߜߙߊ߬ ߝߌߟߊߣߊ߲ ߖߊ߯ߓߡߊ. ߌ߬ߙߌ߬ߛߌ߫. ߂߀߀߈.ߞߐߜߍ ߃߅-߅߂. 

ߎ) ߒߞߏ ߣߌ߫ ߝߊ߬ߛߏ߬ߞߊ߲ ߠߎ߫ ߞߊ߬ߙߊ߲ [[ߖߌ߬ߣߍ߫|ߖߌ߬ߣߍ߬]] ߞߣߐ߫. ߟߊ߬ߞߙߐ߬ߛߌ߬ߟߌ ߣߌ߫ ߞߊ߬ߙߊ߲ ߘߊ߲߬ߕߍ߰ߟߌ // ߡߊ߲ߛߊ߫ ߞߎ߲߬ߜߙߊ߬ ߖߊ߯ߓߡߊ ߥߐߙߐ߲ߥߌߟߊߣߊ߲. ߟߊߘߛߏߣߍ߲ ߣߌ߫ ߞߟߋߞߟߋ. [[ߟߌߛߑߓߐߣ]](ߔߐߙߑߕߎߜ߭ߊߟ) ߂߀߀߈ ߠߊ߫. 

ߏ) ߒߞߏ ߣߺߴߊ߬ ߝߙߋߞߋ߫ ߟߎ߬ ߞߣߍߜߍ ߘߐ߫. [[ߎ߳ߣߍߛߑߞߏ]] ߟߊ߫ ߜߊ߬ߙߊ ߛߋ߲߬ߝߍ߬ ߂߀߀߄ ߟߊ߫ [[ߓߡߊ߬ߞߐ߫]].

<br />
{| class="wikitable"
|-
! ߘߋ߬ߙߌ߬ߘߊ !! ߖߐ߲ߓߐ߲߫ ߛߐ߬ߘߐ߲߬ߣߍ߲ 
|-
| ߡߊ߲߬ߛߊ ߡߐߤߊߡߍߘ ߆ ߖߊ߯ߓߘߊ ߂߀߁߇ ߟߊ߫ || ߘߍ߬ߟߐ߲߬ߘߐ߬ߦߊ ߖߐ߲ߓߐ߲ 
|-
| ߒߞߏ ߘߎ߲ߓߎ ߘߋ߬ߙߌ߬ߘߊ || ߒߞߏ ߓߊߓߋ߬ߣߍ߲߫ ߊ߬ ߓߟߏ߫ 
|-
| ߊߡߋߙߌߞߌ߬ (ߓߎߞߊߙߌߟߊ߫) ߒߞߏ ߘߋ߬ߙߌ߬ߘߊ ߂߀߀߄ ߠߊ߫ || ߒߞߏ ߟߊ߬ߓߌ߬ߟߊ߬ߟߐ߲߬ߘߐ߬ߦߊ
|-
| ߡߏ߬ߙߌ߬ߝߌ߲߬ߖߊ߲ߖߓߊ߬ߕߍ߫ ߝߌߟߊ߲ߛߊ߯ߘߊ ߞߊ߬ߙߊ߲߬ߘߊ ߞߊ߲ߞߊ߲߫ || ߖߌ߬ߣߍ߬ ߞߊ߲ߓߍ߲ ߡߐ߰ ߝߟߐߡߊ ߘߍ߬ߟߐ߲߬ߘߐ߬ߦߊ ߟߐ߲ߞߏ ߘߐ߫ ߖߍ߬ߝߙߍ߬ ߁߭ ߛߋ߲߬ߝߍ߬ 
|-
| ߛߍ߲߬ߞߍ߬ߝߙߊ߫ ߞߊ߬ߙߊ߲߬ߕߊ ߛߊ߯ߘߊ߫ ߝߟߐ ߞߊ߲ߞߊ߲߫ || ߞߊ߬ߙߊ߲߬ߕߊ ߓߊߖߎߟߞߊ ߞߊ߬ߙߊ߲߬ ߛߙߋߓߍ 
|}
<br />                  ߟߊ߬ߞߐ߰ߟߺߌ߬ ߜߘߍ߫ ߟߎ߫ 

{| class="wikitable"
|-
! ߘߋ߬ߙߌ߬ߘߊ !! ߖߐ߲ߓߐ߲߫ ߛߐ߬ߘߐ߲߬ߣߍ߲ 
|-
| ߓߊߙߊ߲ߕߏ߲߫ ߥߎߟߋ߲ ߠߎ߬ ߟߊ߫ ߞߙߎߝߊ߫ ߖߊ߯ߓߡߊ ߘߍ߬ߞߙߎ ߂߀߁߄-߂߀߁߇ ߟߊ߫ || ߢߊߣߌ߲ߡߊߓߏߙߌߟߊ ߟߎ߫ ߘߍ߬ߡߍ߲߬ߠߌ߲ ߣߺߴߊ߬ߟߎ߬ ߝߙߊ߬ߢߐ߲߰ߞߊ߲ ߓߊ߯ߙߊ ߢߍߥߟߊ ߛߙߋߓߍ ߞߐߣߊߞߙߌ߫ 
|-
| ߞߊ߲ߞߊ߲߫ ߒߞߏ߫ ߘߍߞߙߎ ߁߉߉߄ || ߒߞߏ ߟߊ߬ߛߓߍ߬ߛߎ߲߬ߧߊ߬ߟߌ ߛߙߋߓߍ 
|-
| ߒߞߏ߫ ߟߊ߬ߞߐ߰ߟߌ ߝߊ߲ߓߊ ߁߉߈߇ ߟߊ߫ ߓߊߕߍ߫ ߣߝߊ߬ߖߌ߫ || ߟߊ߬ߛߓߍ߬ߛߎ߲߬ߧߊ߬ߟߌ ߘߊߡߌߣߊ 
|}

=='''ߊ߬ ߟߊ߫ ߜߊ߬ߙߊ߫ ߡߊ߲߬ߕߏ߲߬ߕߍ߬ߦߊ߬ ߢߣߊߓߊ߯ߦߊߣߍ߲ ߘߏ߫ ߟߎ߫'''==
ߘߍ߬ߞߙߎ߫ ߞߎ߲߬ߠߊ߬ߛߌ߰ߓߊߟߌߦߊ ߕߘߍ߬ߒߘߐ߬ߟߌ ߣߌ߫ ߜߙߊ߬ ߓߟߋߓߟߋ߫ ߟߎ߬ ߢߣߊߓߊ߯ߦߊ :

ߥߊ߬ߛߌߥߊ߬ߙߊ ߂߀߁߇ : ߊ߬ ߕߘߍ߬ ߘߊ߫ ߝߘߊ߬ߝߌ߲߬ߠߊ߬ߡߐ߮ ߟߎ߬ ߟߊ߫ ߝߘߊ߬ߝߌ߲߬ ߞߊߙߊ߲ ߞߎ߲߬ߜߙߊ ߘߐ߫ ߓߊߛߊ߲ߡ ߡߊ߲߬ߕߏ߲߬ߕߍ߬ߦߊ߬ ߖߊ߯ߓߘߊ߫ ߟߊ߫ [[ ߜߋ߲ߞߐ߰ߖߌ߬ߘߺߊ ߞߊ߲ߓߍ߲|ߜߋ߲ߞߐ߰ߖߌ߬ߘߺߊ]] ߟߊ߫. 

ߕߙߊߓߊ ߂߀߁߅ :ߝߘߊ߬ߝߌ߲߬ߠߊ߫ ߕߟߋ߬ߓߋ߬ ߜߋߙߋ߲ߜߋߙߋ߲ߦߊ ߘߍ߬ߞߙߎ ߜߊ߬ߙߊ ߕߘߍ߬ߒߘߐ߬ߟߌ [[ߛߣߍ߬ߞߊߟߌ߫|ߛߣߍ߬ߞߊ߯ߟߌ߫]] ،ߘߊ߬ߞߊ߯ߙߌ߫.  

ߥߊ߬ߛߌߥߊ߬ߙߊ ߂߀߁߄ :ߊ߬ ߞߊ߬ ߝߘߊ߬ߝߌ߲߬ߠߊ߬ߡߐ߮ ߟߎ߬ ߟߊ߫ ߖߏ߯ߘߏ߲ߧߊߟߌ ߜߊ߬ߙߊ ߢߣߊߓߊ߯ߦߊ߫ ߓߐ߬ߓߐߖߎ߬ߟߊ߬ߛߏ߫ ،ߓߙߎߞߌߣߊ߫. 

ߕߙߊߓߊ ߂߀߁߄ : ߒߞߏ߫ [[ߟߊ߬ߓߌ߬ߟߊ߬ߟߐ߲߬ߘߐ߬ߦߊ߬]] ߟߏ߲ߓߊ ߟߎ߬ ߢߣߊߓߊ߯ߦߊߟߌ [[ߓߡߊ߬ߞߐ߫]]. ߡߊ߬ߟߌ߫ ߞߎ߲߬ߠߊ߬ߛߌ߮ ߟߊ߫ ߡߊ߬ߞߟߌ߬ߟߌ ߞߐ߬ߣߐߡߊ߬. 

߂߀߁߂: ߊ߬ ߞߊ߬ ߞߊ߲ ߠߎ߬ ߣߌ߫ [[ߊߝߙߌߞߌ߬|ߝߘߊ߬ߝߌ߲߬ߠߊ߬]] ߞߊ߲ߠߞߊ ߟߎ߫ ߜߙߊ߬ ߇-ߣߊ߲ ߢߣߊߓߊ߯ߦߊ߫ ߓߎߦߊ߫،[[ߞߊߡߋߙߎ߲߫]] ߊ߬ߜ߭ߌ߬ߟߋ߬ߘߎ߯. 
ߕߎߟߊߝߌ߲ ߂߀߁߁: ߊ߬ ߕߘߍ߬ ߘߊ߫ ߡߊ߲߬ߘߋ߲߬ ߞߊ߲ ߠߎ߬ ߣߺߴߊ߬ ߞߊ߲ߠߞߊ ߟߎ߫ ߜߙߊ߬ ߃-ߣߊ߲ ߘߐ߫ ߌߣߊߟߑߞߏ ߟߊ߫ ߡߊ߬ߞߟߌ߬ߟߌ ߞߐ߬ߣߐߡߊ߬ ߔߊ߬ߙߌ߬. 

ߕߙߊߓߊ ߂߀߁߁ : ߝߘߊ߬ߝߌ߲߬ߠߊ߬ߡߐ߮ ߟߎ߬ ߟߊ߫ [[ߡߊ߲߬ߘߋ߲߬ ߖߡߊߣߊ|ߡߊ߲߬ߘߋ߲߬]] ߞߊߙߊ߲ ߞߎ߲߬ߜߙߊ ߕߘߍ߬ߒߘߐ߬ߟߌ ߓߡߊ߬ߞߐ߫ ،ߡߊ߬ߟߌ. 

߂߀߀߅ ߤߊ߲߯ ߓߌ߬ : ߡߊ߲߬ߘߋ߲߫ ߞߊ߬ߙߊ߲߫ ߘߍ߬ߞߙߎ ߛߌ߲߬ߝߏ߲. 

ߕߎߟߊߝߌ߲ ߂߀߀߉ : ߝߘߊ߬ߝߌ߲߬ߠߊ߬ ߞߊ߲ ߠߎ߬ [[ߘߏߝߙߍߕߍߦߊ߫]] ߟߞߊ߬ߙߊ߲߬ߘߊ߬ ߖߊ߯ߓߡߊ ߕߘߍ߬ߒߘߐ߬ߟߌ [[ߌ߬ߙߌ߬ߛߌ߫]]. 

ߕߎߟߊߝߌ߲ ߂߀߀߈ :ߊ߬ ߞߊ߬ ߞߊ߲ ߠߎ߬ ߣߌ߫ ߝߘߊ߬ߝߌ߲߬ߠߊ߬ ߞߊ߲ߠߞߊ ߟߎ߫ ߜߙߊ߬ ߂-ߣߊ߲ ߢߣߊߓߊ߯ߦߊ߫ ߌ߬ߙߌ߬ߛߌ߫. 

ߥߊ߬ߛߌߥߊ߬ߙߊ ߂߀߀߈ : ߊ߬ ߞߊ߬ ߝߘߊ߬ߝߌ߲߬ߠߊ߫ ߞߊ߬ߙߊ߲߫ ߜߙߊ߬ ߖߊ߯ߓߡߊ ߇-ߣߊ߲ ߢߣߊߓߊ߯ߦߊ߫ ߔߐߙߑߕߎߜ߭ߊߟ (ߟߌߛߑߓߐߣ).

߂߀߀߄ - ߂߀߀߉ : ߊ߬ ߞߍ߫ ߘߊ߫ ߘߏߝߙߍߕߍߞߋߟߋ߲ߡߊ ߢߎߡߍߙߋ߲ߡߊ ߛߌ߲߬ߝߏ߲߬ ߞߟߏߡߊ ߘߏ߫ ߟߋ߬ ߘߌ߫ ، ߝߘߊ߬ߝߌ߲߬ߠߊ߬ ߞߊ߲ ߠߎ߬ ߟߊߥߙߎߞߌ ߘߐ߫ ߕߟߋ߬ߓߊ߰ߦߊ߬ߟߌ ߞߊߡߊ߲ ߞߣߐ߫. 

߂߀߀߅ ߕߎߟߊߝߌ߲ ߕߋ߬ߟߋ߫ ߂߅ - ߂߇ : ߜߙߊ߬ ߖߊ߯ߓߡߊ ߘߏ߫ ߢߣߊߓߊ߯ߦߊߟߌ ߞߊ߬ ߓߍ߲߬ ߝߘߊ߬ߝߌ߲߬ߠߊ߬ ߞߊ߲ ߠߎ߬ ߦߌߟߦߊߟߌ ߡߊ߬ ߝߙߍߕߍߟߌ ߡߊ߬ߘߎ߮ ߘߐ߫ [[ߛߣߍ߬ߞߊߟߌ߫|ߛߣߍ߬ߞߊ߯ߟߌ߫]]. 

߂߀߀߅ ߕߎߟߊߝߌ߲ ߕߟߋ߬ ߁߀ - ߁߅ : ߊ߬ ߕߘߍ߬ ߦߋ߫ [[ߘߎ߲ߓߎ]] ߡߊ߲߬ߕߏ߲߬ߕߍ߬ߦߊ ߟߊ߫ ߜߙߊ߬ ߝߟߐߡߊ ߕߘߍ߬ߒ߬ߘߐ߬ߓߊ߮ ߟߎ߬ ߘߏ߫ ߟߋ߬ ߘߌ߫ ߒߞߏ [[ߛߓߍߛߎ߲߫]] ߞߊ߲߬. 

߂߀߀߆ - ߂߀߀߇ : ߊ߬ ߞߍ߫ ߘߊ߫ ߒߞߏ ߛߓߍߛߎ߲ ߘߎ߲ߓߎ ߘߍ߬ߞߙߎ ߛߌ߲ߘߌߓߊ߮ ߟߎ߫ ߛߌ߲߬ߝߏ߲ ߘߏ߫ ߟߋ߬ ߘߌ߫. 

߂߀߀߇ ߘߓߊ߬ߕߊ߫ ߕߟߋ߬ ߅ - ߇ : ߊ߬ ߕߘߍ߬ ߦߋ߫ [[ߖߌ߬ߣߍ߫]] ߕߘߍ߬ߒ߬ߘߐ߬ߓߊ߯ ߟߎ߬ ߘߏ߫ ߟߋ߬ ߜߙߊ߬ ߖߊ߯ߓߡߊ ߘߏ߫ ߘߐ߫ ߞߊ߬ ߓߍ߲߬ ߞߊ߲߫ ߛߌߦߊߡߊ߲߫ ߞߊ߲ߞߋ ߟߎ߫ ߞߟߊ߬ߟߐ߲߫ ߡߊ߬ ، ߣߺߴߊ߬ ߛߌ߲߬ߝߏ߲߬ߧߊ߬ ߘߊ߫ ߎ߳ߣߍߛߑߞߏ ߣߌ߫ ߊߞߊߟߊ߲ ߣߌ߫ ߡߊ߬ߟߌ߫ ߞߎ߲߬ߠߊ߬ߛߌ߮ ߓߟߏ߫ ߓߡߊ߬ߞߐ߫. 

ߥߊ߬ߛߌߥߊ߬ߙߊ ߂߀߀߅ : ߊ߬ ߞߊ߬ ߡߊ߲߬ߘߋ߲߫ ߞߊ߬ߙߊ߲ ߢߐ߲߯ߦߋ߫ ߥߐ߯ߙߐߣߊ߲ ߢߣߊߓߊ߯ߦߊ߫ ߞߐߣߊߞߙߌ߫ ߣߌ߫ ߞߊ߲ߞߊ߲߫ ߘߐ߫. 

ߓߟߏߡߞߊߘߊ ߟߐ߲ߞߏߦߊ 

߂߀߁߈ ߓߌ߲ߠߊߥߎߟߋ߲ ߕߋ߬ߟߋ߫ ߂߂ - ߂߅ : ߊ߬ ߞߍ߫ ߘߊ߫ ߞߊ߬ߙߊ߲ ߠߊߥߙߎߞߌ ߓߊ߯ߙߊ߫ ߘߍߞߙߎ ߛߌ߲߬ߝߏ߲ ߠߎ߬ ߘߏ߫ ߟߋ߬ ߘߌ߫ ߝߘߊ߬ߝߌ߲߬ߠߊ߫ ، ߟߍߙߊ ߟߎ߬ ߣߌ߫ ߞߊ߬ߙߊ߲߬ ߡߎ߬ߙߊ߲ ߠߎ߫ ߞߊ߲߬ ߊߓߌߖߊ߲߬ ، [[ ߜߋ߲ߞߐ߰ߖߌ߬ߘߺߊ ߞߊ߲ߓߍ߲|ߜߋ߲ߞߐ߰ߖߌ߬ߘߺߊ]].

߂߀߁߇ ߞߏ߲ߞߏߘߌ߬ߓߌ ߕߋ߬ߟߋ߫ ߂߃ - ߂߀߁߇ ߞߏ߲ߞߏߘߌ߬ߓߌ ߕߋ߬ߟߋ߫ ߂߂ : [[ߟߊ߬ߛߓߍ߬ߛߎ߲߬ߧߊ߬ߟߌ]] ߣߌ߫ ߞߊ߬ߙߊ߲ ߟߊߣߐ߰ߦߊ ߣߌ߫ ߝߘߊ߬ߝߌ߲߬ ߞߊ߲ ߠߎ߬ [[ߡߐ߬ߟߐ߲߬ߕߎ߬ߡߊ߬ߢߐ߲߰ߦߊ]] ߕߐ߲ߓߟߏߡߟߊ߫ ߝߘߏ߬ߓߊ߬ߡߊ ߘߊߝߍ߬ ߜߐߞߎ߫ ߞߝߊ߬ ߟߐ߯ߓߊߟߐ ߖߊ߲߬ߖߏ߲ ߛߋ߲߬ߝߍ߬ ߞߐߣߊߞߙߌ߫ ߂߀߁߇ ߟߊ߫. 

߂߀߁߆ ߤߊ߲߯ ߓߌ߬ : ߊ߬ߟߋ ߟߋ߬ ߒߞߏ ߣߌ߫ [[ߝߊ߬ߛߏ߬ߞߊ߲]] ߠߎ߫ ߟߞߊ߬ߝߏ߬ߟߌ ߗߋߕߌ߮ ߘߌ߫ ߖߌ߬ߣߍ߬ ߝߢߐߜߍ ߟߊ߫ ߟߊ߬ߖߍ߲߬ߛߍ߲߬ߠߌ߲߫ ߞߐ߬ߣߐߡߊ߬.

߂߀߁߆ ߤߊ߲߯ ߓߌ߬ : ߣߝߊ߬ߖߺߌ߫ ߛߏ߬ߙߌ߬ ߞߐ߲ߘߍ߫ ߟߋ߬ ߒߞߏ߫ ߞߊߙߊ߲ ߢߍߥߟߊ ߗߋߕߌ߮ ߘߌ߫ ߞߏ߬ߝߌ ߊߣߊ߲ߣ ߖߊ߯ߓߘߊ ߞߊ߲߫ ߞߊߙߊ߲ߓߏ߲ ߠߊ߫ ߖߌ߬ߣߍ߫. 

߂߀߁߈ ߤߊ߲߯ ߕߋ߲߬ : ߊ߬ ߦߋ߫ ߒߞߏ߫ [[ߘߊ߬ߟߎ߬ߞߍ߲ߘߍ]] ߝߐ߰ߓߍ ߛߓߍߦߊߟߌ ߛߓߍߘߊ ߛߌ߲߬ߝߏ߲ ߠߎ߬ ߘߏ߫ ߟߋ߬ ߘߌ߫. 
߂߀߀߈ ߤߊ߲߯ ߓߌ߬ : ߊ߬ ߦߋ߫ ߒߞߏ ߘߎ߲ߓߎ ߕߌߙߌ߲ߠߌ߲ ߟߐ߲ߞߏߡߊ ߞߟߊ߬ߕߌ߮ ߟߋ߬ ߘߌ߫. 

߂߀߀߅ - ߂߀߀߈ : ߊ߬ ߞߍ߫ ߘߊ߫ ߒߞߏ - ߝߊ߬ߙߊ߲߬ߛߌ ߦߋߟߋ߲ ߝߐ߰ߓߍ ߟߊ߬ߖߍ߲߬ߛߍ߲߬ߠߌ߲ ߗߋߕߌ߮ ߟߋ߬ ߘߌ߫. 

'''ߛߙߋߓߍ''' : 

ߒߠߋ ߣߝߊ߬ߖߺߌ߫ ߛߏ߬ߙߌ߬ ߞߐ߲ߘߍ߫ ߛߙߋߓߍߦߊߣߍ߲ ߦߺߴߊ߬ ߞߘߐߞߟߊߣߐߦߊ߫ ߟߊ߫ ߞߏ߫ ߞߌ߬ߓߊ߬ߙߏ ߡߍ߲ ߠߎ߬ ߘߌߣߍ߲߫ ߛߊ߲ߘߐ߫ ߣߌ߲߬ ، ߏ߬ ߟߎ߫ ߘߍ߬ߡߍ߲߬ߘߌ߬ߣߍ߲߬ ߒ ߡߊ߬ ߕߋߟߋ߲ߓߊ߯ߒߕߋߦߊ ߟߊ߫ ߞߊ߬ ߓߍ߲߬ ߒ ߗߏ߯ߦߊ ߣߌ߫ ߒ ߡߊ߲߬ߞߕߎ ߣߌ߫ ߒ ߠߊ߫ ߟߐ߲ߞߏߦߊ ߟߎ߫ ߟߋ ߡߊ߬.
ߞߐߣߊߞߙߌ߫ ، ߕߎߟߊߝߌ߲ ߕߟߋ߬ ߁߈  ߂߀߁߈. 

ߣߝߊ߬ߖߺߌ߫ ߛߏ߬ߙߌ߬ ߞߐ߲ߘߍ߫. 

ߗߋߘߊ

ߛߏ߬ߙߌ߫ ߕߐ߯ߦߊ߫ ߘߊ߫ ߕߙߊߓߊ ߕߟߋ߬ ߈ ߡߊ߬ ߞߵߊ߬ ߞߍ߫ [[ߟߊ߬ߛߓߍ߬ߛߎ߲߬ߦߊ߬ߟߌ ߞߏߕߌ߯ߘߊ]] ߗߋߕߌ߯ ߛߙߍߞߍ ߘߌ߫߸ ߏ߬ ߞߍ߫ ߘߊ߫ [[ߛߋ.ߍߣ.ߍߙ.ߘߋ]] ߟߊ߫ ߡߙߊ߬ߞߊ߲ ߠߋ߬ ߞߘߐ߫ [[ߝߊߙߌ߲ ߘߊ߯ߕߌ߮ ߡߊ߬ߡߊߘߌ߫ ߘߎ߲ߓߎߦߊ߫|ߞߊ߲ߕߌ߮ ߡߊ߬ߡߊ߬ߘߌ߫ ߘߎ߲ߓߎߦߊ߫]] ߓߟߏ߫.

=='''ߊ߬ ߟߊ߫ ߞߐ߲ߘߐ߲߫ ߛߐߘߐ߲'''==
ߊ߬ ߓߊ߲߫ ߛߊ߲ ߦߋ߫ [[ߛߟߏ߬ߡߊ߯ߣߊ߫ ߞߊ߲ߕߍ߫|ߛߟߏ߬ߡߊ߯ߣߊ߫]] ߞߊ߲ߕߍ߫ [[ߡߊ߲߬ߕߏ߲߬ߕߍ߬ߦߊ߬]] ߞߐ߲ߘߐ߲ ߠߋ߫ ߛߐ߬ߘߐ߲߬ ߠߊ߫ ߣߌ߲߬ ߸ ߞߺߵߏ߬ ߛߊߓߎ ߞߺߵߊ߬ ߟߊ߫ ߛߍ߬ߘߏ߲ ߠߎ߬ ߞߏߛߐ߲߬ ߒߞߏ ߣߌ߫ [[ߝߘߊ߬ߝߌ߲߬ߞߊ߲]] ߠߎ߬ ߓߍ߯ ߦߋ߫. ߞߐ߲ߘߐ߲߫ ߠߕߊߡߌ߲ ߞߍ߫ ߘߊ߫ [[ߛߏ߲߬ߝߏ߬ߣߌ߬ߦߊ߫]] ߖߊ߯ߓߘߊ ߟߊ߫ [[ߞߐߣߊߞߙߌ߫]] [[ߝߘߊ߬ߝߌ߲߬ߟߊ߲߬ߘߌߦߊ]] ߡߊ߲߬ߕߏ߲߬ߕߍ߬ߦߊ ߛߌ߲߬ߝߏ߲߬ߧߊ߬ߟߌ ߟߊ߫ ߛߐ߲ߞߐߟߐ߲ߧߊ ߟߋ߬ ߛߊߓߎ߫ ߟߊ߫. ߣߺߴߊ߬ ߢߣߊߓߊ߯ߦߊ߫ ߘߊ߫ ߞߊ߬ߙߊ߲߬ߠߊ߬ߘߋ߲߬ ߛߌߦߊߡߊ߲߫ ߓߟߏ߫ ߞߊߕߙߍ߬ߕߺߴߊ߬ ߕߋߙߌ ߣߺߴߊ߬ ߓߊ߯ߙߊߢߐ߲߯ ߛߌߦߊߡߊ߲߫ ߣߺߴߊ߬ ߖߍ߬ߘߍ ߞߐߙߍ ߡߊ߬.
[[ߦߌߟߡߊ:ߘߐ߬ߝߐ]]
[[ߦߌߟߡߊ:ߒߞߏ]]
[[ߦߌߟߡߊ:ߓߘߍ߬ߓߘߍ߬ߟߌ߬ߟߊ]]
