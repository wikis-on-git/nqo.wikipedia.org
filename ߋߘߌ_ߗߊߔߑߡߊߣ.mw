{{ߘߕߊߓߐߞߛ}}

'''ߋߘߑߥߊߙߘ ߊߙߑߣߐߟߘ ߗߊߔߑߡߊߣ'''߸ ߊ߬ ߦߋ߫ ߞߟߌ߫ ߟߊ߫ ߞߏ߫ '''ߋߘߌߋ ߗߊߔߑߡߊߣ'''߸ ߛߐ߬ߘߐ߲߫ ߘߊ߫ ߓߎߙߑߣߏߔߑߝߌߍߟߘ ߟߋ߬ ([[ߣߌߥߦߑߞߊߛߑߕߏߟ]] ߥߙߏ߬ߘߎ߮-ߕߟߋ߬ߓߋ ߘߐ߫) ߣߍߣߍߓߊ ߁߆, ߁߉߁߄ ߠߊ߫ ߞߊ߬ ߛߊ߬ [[ߛߍ߲ߕ ߊߟߌߓߊ߲߫]] ߞߏߟߌ߲ߞߏߟߌ߲ ߁߁, ߁߉߉߇ ߟߊ߫߸ ߊ߬ ߕߘߍ߬ ߦߋ߫ ߓߙߌߕߊ߲ߓߊ߫ [[ߕߋ߰ߙߋ߬]] ߥߣߊ ߣߌ߫ [[ߖߊߘߏ߫]] ߥߣߊ߫ ߟߎ߫ ߟߋ߬ ߘߌ߫ [[ߖߊ߯ߓߊ߫ ߞߟߍ߫ ߝߌߟߊߣߊ߲]] ߛߋ߲߬ߝߍ߫<ref>[http://fr.wikipedia.org/wiki/Eddie&#x20;Chapman] this article was translated from French Wikipedia</ref>.

ߊ߬ ߞߊ߬ ߗߋߘߊ ߏ߬ ߢߊߦߌ߬ߘߊ߫ [[ߊߟߏߡߊ߲ߘߎ߯ ߣߊߖ߭ߌ]] ߟߎ߬ ߟߋ߬ ߟߊ߫ ߞߊ߬ ߕߟߊ߫ ߞߊ߬ ߞߍ߫ ߖߋ߬ߕߌ߬ߘߊ߫ ߓߊߟߌߣߍ߲ ߘߌ߫ ߓߙߌߕߊ߲ߓߞߊ ߟߎ߬ ߢߍ߫ [[ߍߡ.ߊߌ߫.ߝߊߌߝ߭]] (ߡ.ߊ.߅\MI5) ߘߐ߫. ߊ߬ ߟߊ߫ [[ߓߙߌߕߊ߲ߓߊ߫]] ߗߋߘߊ ߘߏߝߙߍߕߍ߫ ߕߐ߮ ߕߘߍ߬ ߦߋ߫ «ߖ߭ߌߞߑߖ߭ߊߞ» ߟߋ߬ ߘߌ߫߸ ߞߵߏ߬ ߟߊߥߟߌ߬ ߛߌ߲ߡߊ ߡߵߊ߬ ߖߘߍ߬ߞߊߣߌ߲ ߜߋ߬ߙߋ ߟߎ߬ ߡߊ߬. ߊ߬ ߡߊߟߐ߲ߣߍ߲߫ ߕߘߍ߬ ߦߋ߫ ߓߙߌߕߊ߲ߓߊ߫ ߕߐ߲ߓߟߏߡߊ ߟߎ߬ ߓߟߏ߫ ߞߊ߲߬ߕߐ߰ ߥߙߍ ߟߎ߬ ߡߊ߬ ߞߘߐ߬ߡߊ߲߫߸ ߦߏ߫ ߋߘߑߥߊߙߘ ߋߘߑߥߊߙߘ߸ ߊߙߑߣߐߟߘ ߕߐߡߑߛߐ߲߫߸ ߊ߬ ߣߌ߫ ߋߘߑߥߊߙߘ ߛߌߡߔߑߛߐ߲߬. ߊߟߏߡߊ߲ ߠߎ߬ ߕߊ߫ ߘߏߝߙߍߕߍ߫ ߕߐ߮ ߕߘߍ߬ ߦߋ߫ «ߝߑߙߌߕߖ߭» ߟߋ߬ ߘߌ߫ ߥߟߴߊ߬ ߕߘߍ߬ ߦߋ߫ ߞߟߌ߫ ߟߴߊ߬ ߟߊߞߊ߲ߘߊߟߴߊߟߏߡߊ߲ ߕߐ߮ ߟߊ߫߸ ߟߊ߬ߘߐ߰ߦߊ߬ߟߊ ߝߙߌߕߖ߭ߑߛ߭ߍ߲»

== ߞߊ߲߬ߛߓߍߟߌ ==
ߋߘߌߋ ߗߊߔߑߡߊߣ ߡߏߦߌ߫ ߘߊ߫ ߓߎߙߑߣߏߔߑߝߌߍߟߘ ߟߋ߬ [[ߘߎߙߑߤߊߡ]] ߕߌ߲߬ߞߎߘߎ߲ ߘߐ߫ ߊ߲߬ߜ߭ߌ߬ߟߋ߬ߘߎ߯. ߊ߬ ߟߊ߫ ߗߋߘߊ ߞߐ ߘߐ߫ [[ߜ߭ߏߟߘߛߑߕߙߌߡ ߜ߭ߎ߬ߊߙߘ]] ߘߐ߫ ߁߉߃߀ ߟߊ߫߸ ߥߊ߯ߕߌ ߏ߬ ߡߍ߲ ߠߊ߫ ߣߴߊ߬ ߞߊ߬ ߥߊ߯ߕߌ߫ ߞߍ߫ [[ߟߐ߲ߘߐ߲߬ ߡߎߟߎ߲]] (Tour De Londres) ߞߣߐ߬ߜߍ߲ ߞߊ߲߬ ߠߴߊ߬ ߣߌ߫ ߞߊ߬ ߞߍ߫ ߖߊ߲ߓߋ ߞߏ߲ߢߌ߲ ߖߋ߬ߓߌ߬ߦߊ߬߬ߟߊ ߘߌ߫߸ ߋߘߌߋ ߗߊߔߑߡߊߣ ߠߊߞߋ߲߬ߛߎ߬ ߘߊ߫ ߥߊ߯ߕߌ ߏ߬ ߟߋ ߟߊ߫ ߤߊ߲߯ ߊ߬ ߣߊ߬ ߘߊ߫ ߞߍ߫ [[ߥߍߛߕ ߍ߲ߘ]] ߕߋ߰ߙߋ ߟߎ߬ ߟߊ߫ ߣߍ߰ߓߏ߲߬ߘߏ߲߬ (Coffres) ߕߍ߰ߟߊ ߘߌ߫ [[ߟߐ߲ߘߐ߲߬]]. 

ߊ߬ ߞߊ߬ ߥߊ߯ߕߌ߫ ߓߐߣߍ߲ߢߐ߲߰ߡߊ ߟߎ߬ ߞߍ߫ ߥߛߎ ߟߴߏ߬ ߟߎ߫ ߓߌ߲߬ߓߊߏ ߟߎ߬ ߘߊߞߘߐ߫. ߕߋ߰ߙߋ ߏ߬ ߟߎ߫ ߕߘߍ߬ ߦߋ߫ ߝߏߘߏ߲ߝߋ߲ (gélignite) ߟߋ߬ ߟߊߓߊ߯ߙߊ߫ ߟߊ߫ ߞߊ߬ ߛߋ߫ ߣߍ߰ߓߏ߲ߘߏ߲ ߠߎ߬ ߕߍ߰ ߟߊ߫߸ ߏ߬ ߟߋ ߞߵߊ߬ ߞߍ߫ ߗߊߔߑߡߊߣ ߣߴߊ߬ ߘߊ߬ߝߊ ߟߎ߬ ߡߊߟߐ߲ߣߍ߲߫ ߕߘߍ߬ ߦߋ߫ ߦߏ߫ ߖߋ߬ߟߌ ߜ߭ߊ߲ߜ. ߊ߬ ߞߊ߬ߣߌ߲߬ߢߐ߲߮ ߕߎ߲߬ ߦߋ߫ ߛߎ߲ߞߎߘߎ߲߫ ߠߎ߫ ߘߌ߫ ߡߍ߲ ߠߎ߬ ߛߘߎ߬ߡߊ߲߫ ߕߘߍ߬ ߦߋ߫ ߟߐ߲ߘߐ߲ߞߊ ߟߎ߬ ߟߊ߫ ߞߏߟߊߘߍ߫ ߛߊ߲ߘߐߕߊ ߕߌ߮ ߟߎ߬ ߟߊ߫߸ ߏ߬ ߟߎ߫ ߘߏ߫ ߟߎ߫ ߥߊ߫ ߘߴߊ߬ߟߎ߫ ߖߘߍ߬ ߛߍߥߊߣߍ߲ ߦߋ߫ ߖߌ߬ߦߊ߬ߓߍ ߟߎ߬ ߘߐ߫ ߞߏߢߊߞߍߟߊ ߟߎ߬ ߝߍ߬. 

ߊ߬ ߡߌ߬ߣߊ߫ ߘߊ߫ [[ߋߞߐߛ]] (ߛߑߞߐߕߑߟߊ߲ߘ)߸ ߊ߬ ߡߊߝߌ߲߬ ߘߊ߫ ߞߴߊ߬ ߓߘߊ߫ [[ߋߘߍ߲ߓߎߙߜ߭]] ߞߏߟߊߘߍ ߣߝߊ߬ߢߐ߰ߦߊ߫ ߡߊ߬ߞߍ߬ߦߙߐ ߕߊ߲ߓߊ߲ ߣߍ߰ߓߏ߲ߘߏ߲ ߕߋ߬. ߒ߬ߞߊ߬ ߓߟߏ ߓߌߘߌ߲߫ ߘߴߊ߬ ߞߎ߲߬ߠߊ߫߸ ߏ߬ ߞߍ ߊ߬ ߞߵߊ߬ ߓߏ߬ߙߌ߫ ߞߊ߬ ߥߊ߫ [[ߖߋߛߋ߬]] [[ߊ߲߬ߜ߭ߌߟߋ ߣߌ߫ ߣߐߙߑߡߊ߲ߘ]] ߕߌ߲ ߘߏ߫ ߘߐ߫߸ ߊ߬ ߞߵߊ߬ ߛߊ߯ߛߊ߫ ߊ߬ ߟߊ߫ ߞߎ߲߬ߞߏ߬ߕߍ ߜߋ߬ߙߋ߫ ߞߘߐ ߣߐ߬ߝߍ߬ߜߍ߲ ߘߐ߫ ߞߵߊ߬ ߕߘߍ߬ ߊ߬ ߡߊ߫ ߛߎߘߊ߲߫.

߁߉߃߉ ߟߊ߫߸ ߗߊߔߑߡߊߣ ߘߐ߰ߘߏ߲߬ߣߍ߲ ߕߏ߫ ߘߊ߫ ߥߎ߬ߙߊ߬ߟߊ߫ ߘߊߥߎ߲ ߠߴߊ߬ ߟߊ߫ ߡߛߏ߬ ߡߊߡߌ߬ߘߊ߬ߣߍ߲ ߓߋߕߌ ߝߊ߯ߡߊ߬ ߝߍ߬ ߓߊߞߘߏ ߖߌ߬ߦߊ߬ߓߏ߲ ߠߊ߫߸ ߊ߬ ߣߊ߬ ߕߐ߲ߓߟߏߡߊ ߟߎ߬ ߣߊ߬ߕߐ ߦߋ߫ ߟߴߊ߬ ߡߌ߬ߘߊ߬ ߞߊ߲ ߡߊ߬ ߞߵߊ߬ߟߎ߬ ߕߏ߫ ߣߊ߲߬ߕߊ߲߬ ߝߊ߯ߣߌ߲ ߘߐ߫ ߞߊ߬ ߓߍ߲߬ ߊ߬ ߟߊ߫ ߛߏ߲߬ߧߊ߬ߟߌ߬ ߞߍߣߍ߲ ߡߴߊ߲߬ߜ߭ߌ߬ߟߋ߬ߘߎ߯߸ ߊ߬ ߞߵߊ߬ ߓߏ߬ߙߌ߬ ߖߊ߬ߡߊ ߢߊߞߘߐ߫ ߘߟߊ߬ߖߊ߬ߞߏ ߘߌ߫ ߞߊ߬ ߘߊߥߎ߲ߠߌ߲ߓߏ߲ ߝߢߐߘߊ߫ ߛߐ߰ߣߍ߲ ߡߊߜߍ߲߫ ߞߵߊ߬ ߞߍ߫ ߔߘߌߞߌ߫. ߊ߬ ߞߊ߬ ߛߏ߲߬ߧߊ߬ߟߌ ߞߍ߫ ߛߎ߫ ߞߋߟߋ߲ ߏ߬ ߡߎ߰ߡߍ ߘߐ߫߸ ߊ߬ ߕߍ߮ ߕߊ߬ ߘߴߏ߬ ߞߏߛߐ߲߬ ߞߵߊ߬ ߓߌ߬ߟߊ߬ ߛߊ߲߭ ߝߌ߬ߟߊ߬ ߥߛߎ ߟߊ߫ ߖߋߛߋ߬ ߦߋ߲߬. ߝߎ߬ߕߎ߲߬ߕߌ߬ ߓߟߏߡߊ߬߸ ߛߊ߲߬ ߝߌ߬ߟߊ߬ ߥߛߎ ߏ߬ ߞߵߊ߬ ߔߏ߬ߘߏ߲߬ߞߌ߫ ߛߊ߲߬ ߕߊ߲߬ߣߌ߲߬ߣߊ߰ߣߌ߲߬ ߥߛߎ߫ ߟߊߘߏ߲ ߡߴߊ߬ ߝߊ߬ ߖߡߊߣߊ ߞߣߐ߫. ߊ߬ ߞߵߊ߬ ߕߏ߫ ߦߋ߲߬ ߠߋ߫ ߞߊ߬ ߝߊ߬ߙߊ߲߬ߛߌ ߣߴߊߟߏߡߊ߲ ߠߎ߬ ߞߊ߬ߙߊ߲߫ ߊ߬ ߖߘߍ߬ ߦߋ߫ ߞߵߊ߬ ߕߏ߫ ߥߛߎ ߟߊ߫ ߦߋ߲߬.

=== ߖߊ߯ߓߊ߫ ߞߟߍ߫ ߝߌߟߊߣߊ߲ ===
[[ߞߐߕߐ߮:Iron Cross Spangle.png|thumb|ߣߍ߰ߝߌ߲߬ ߓߊߙߊ߲ߕߏ߲ ߡߍ߲ ߘߌ߫ ߘߊ߫ ߗߊߔߑߡߊߣ ߡߊ߬]]


ߋߘߌߋ ߗߊߔߑߡߊߣ ߕߏ߫ ߘߊ߫ ߥߛߎ ߟߋ߬ ߟߊ߫߸ [[ߊ߲߬ߜ߭ߌߟߋ-ߣߐߙߑߡߊ߲ߘߌ߫]] ߕߌ߲ ߡߊߜߐ߬ߙߐ߲߬ߞߕߐ߬ ߘߴߊߟߏߡߊ߲ ߠߎ߬ ߓߟߏ߫. ߊ߬ ߞߵߊ߬ ߕߏ߫ ߥߛߎ ߟߊ߫ ߦߋ߲߬ ߠߋ߫ ߞߊ߬ ߟߐ߲ߓߊ߯ߦߊ ߓߌ߬ߟߊ߬ ߋߙߌߞ ߔߑߟߍߛߊ߲ߕ ߡߊ߬߸ ߏ߬ ߞߴߊ߬ ߣߴߏ߬ ߞߍ߫ ߘߊ߫ ߕߋߙߌߢߐ߲߯ߡߊ ߟߎ߬ ߘߌ߫. ߊ߬ߟߎ߫ ߣߌ߫ ߊ߲ߕߐߣߌ߫ ߝߙߊߡߎߛ ߟߎ߫ ߟߊߦߌ߬ߙߌ߲߬ߘߌ߫ ߘߊ߫ ߢߐ߲߮ߝߍ߬ [[ߝߐߙߕ ߘߋ߬ ߙߏߡߍ߲ߝ߭ߌߟ]]߸ [[ߔߊ߬ߙߌ߫]] ߕߙߐߝߍ߬. ߗߊߔߑߡߊߣ ߞߵߊ߬ ߟߊ߫ ߗߋߘߊ ߢߊߦߌ߬ߘߊ߬ ߊߟߏߡߊ߲ ߠߎ߬ ߟߊ߫ ߞߴߊ߬ ߦߴߊ߬ ߝߍ߬ ߞߊ߬ ߞߴߊ߬ߟߎ߬ ߟߊ߫ ߖߊߘߏ ߘߌ߫. ߢߍߡߌߘߊ ߛߑߕߌߝߊߣ ߝ߭ߐ߲ ߜ߭ߑߙߐߣߌ߲ߜ߭ ߠߊ߫ ߟߊ߬ߛߌ߲߬ߠߌ߲ ߞߐ߬ߣߐߡߊ߬߸ ߏ߬ ߡߍ߲ ߕߘߍ߬ ߦߋ߫ [[ߊߓߑߥߍߤߙ]] ߞߎ߲߬ߕߌ߮ ߘߌ߫ ߔߊ߬ߙߌ߫߸ ߊ߬ ߡߊߞߊ߬ߙߊ߲߬ ߘߊ߫ ߝߏߘߏ߲ߝߋ߲߫ ߠߊߓߊ߯ߙߊ߫ ߢߊ ߟߊ߫ [[ߝߊ߬ߙߊ߲߬ߛߌ߫]] ߓߙߋߕߐ߲ߣߋߙߌ߫ ߣߊ߲ߕߌ߫ ߕߙߐߝߍ߬߸ ߥߎߢߊ߲ߓߍ߲ ߠߊ߫ ߞߟߋߞߟߋ߫ ߟߊߛߋ ߟߊ߫߸ ߖߎߙߊ߲ߠߌ߲ ߠߊ߫ ߖߎߙߊ߲ߞߊߡߊ߲ ߠߊ߫߸ ߊ߬ ߣߌ߫ ߛߋߒߞߏߟߦߊ߫ ߜߘߍ ߟߎ߬ ߟߊ߫. ߏ߬ ߓߊ߲ߣߍ߲߸ ߊ߬ߟߎ߫ ߞߵߊ߬ ߗߋ߫ ߊ߲߬ߜ߭ߌ߬ߟߋ߬ߘߎ߯ ߣߐ߬ߡߊ߬ߖߎ߰ߦߊ߬ߟߌ (Sabotage) ߞߊ߲ߡߊ߬߸ ߞߊ߬ ߥߴߊ߬ ߟߊߖߎߙߊ߲߫ ߖߎߙߊ߲ߞߊߡߊ߲ ߠߊ߫ ߟߌߕߏߟ ߔߐߙߕ ߘߊߝߍ߬ [[ߞߊ߲ߓߙߌߖߑߛ߭ߊߙߦ]]߸ ߞߏߟߌ߲ߞߏߟߌ߲ ߁߆, ߁߉߄߂ ߟߊ߫߸ ߞߵߊ߬ ߕߘߍ߬ ߊ߬ ߡߊߖߐ߯ߙߊ߲ߣߍ߲߫ ߦߋ߫ ߥߎߢߊ߲ߓߍ߲ ߘߏ߫ ߟߊ߫߸ ߕߟߏߞߘߐ ߘߏ߫ ߟߊ߫߸ (Cyanure) ߘߏ߫ ߟߊ߫߸ ߊ߬ ߣߌ߫ ߊ߲߬ߜ߭ߌ߬ߟߋ߬ ߥߏߘߌ ߔߐߣߌ߲ (ߟߌߝ߭ߙߎ ߛߑߕߍߙߑߟߌ߲ߣ) ߥߊ߯ ߞߋߟߋ߲߫. ߊ߬ ߟߊ߫ ߗߋߦߊߟߌ ߕߘߍ߬ ߦߋ߫ [[ߤߊߝ߭ߌߟߊ߲ߘ]] ߛߊ߲ߡߊߞߎߟߎ߲߫ ߝߊ߲ߓߏ߲ ߘߐߕߌߢߍ ߟߋ߬ ߘߌ߫ [[ߤߊߕߑߝߌߍߟߘ]]. 
[[ߞߐߕߐ߮:Eddie Chapman (Agent ZigZag) double.jpg|thumb|ߋߘߌ ߗߊߔߑߡߊߣ߸ ߖߋ߬ߕߌ߬ߘߊ߫ ߓߊߟߌߣߍ߲ (double agent)߸ ߖߊߘߏߦߊ߫ ߕߐ߮߸ '''ߖ߭ߌߜ߭ߑߖ߭ߊߜ߭''']]


ߊ߬ ߘߏ߲߭ ߌߞߘߐ߫߸ ߊ߬ ߥߊ߫ ߘߊ߫ ߛߋ߫ ߕߌ߲߬ߞߎߘߎ߲ ߏ߬ ߕߐ߲ߓߟߏߡߊ ߟߎ߬ ߡߊ߬ ߞߊߟߌߦߊ߫ ߘߐ߫߸ ߞߊ߬ ߓߊ߲߫ ߞߊ߬ ߗߋߘߊ ߏ߬ ߣߌ߬ ߍߡ.ߊߌ߫.ߝߊߌߝ߭ ߟߊ߫. ߞߏ߬ߣߌ߲߬ ߎ߳ߟߑߕߙߊ ߛߘߊ߫ ߘߐ߫߸ ߏ߬ ߞߵߊ߬ ߕߘߍ߬ [[ߍߡ.ߊߌ߫.ߝߊߌߝ߭]] ߟߎ߫ ߕߎ߲߬ ߓߘߊ߫ ߓߊ߲߫ ߠߊߓߐ߫ ߟߴߊ߬ ߟߊ߫ ߗߋߦߊߟߌ ߞߊ߬ߟߊߡߊ߬. ߥߊ߫ ߞߍ߫ ߘߴߊ߬ ߘߊߘߐߢߌ߬ߣߌ߲߬ߞߊ߬ ߟߊ߫ ߟߊߕߗߑߡߋߙߌ ߤߊߎߛ ߟߋ߬ ߟߐ߲ߘߐ߲߬ ߕߟߋ߬ߓߋ ߘߐ߫߸ ߒ߬ߞߊ߬ ߦߋ߲߬ ߡߊߟߐ߲ߣߍ߲ߓߊ ߦߋ߫ ߘߊ߮ ߀߂߀ (camp 020) ߠߋ߬ ߡߊ߬. ߏ߬ ߞߍ ߍߡ.ߊߌ߫.ߝߊߌߝ߭ ߟߎ߫ ߞߵߊ߬ ߕߊ߬ ߞߏ ߘߐߞߕߌ߫ ߞߊ߬ ߓߍ߲߬ ߊ߬ ߕߊ߬ߞߏ ߡߊ߬ [[ߊߟߏߡߊ߲ߘߎ߯ ߣߊߖ߭ߌ]] ߟߎ߬ ߞߊ߲ߡߊ߬߸ ߊ߬ ߣߌ߫ ߞߊ߬ ߙߏߣߌ ߙߍߘ ߞߙߍߞߙߍ߫ ߞߵߏ߬ ߞߴߊ߬ ߟߊ߫ ߞߎ߲߬ߕߌ߮ ߘߌ߫ ߡߍ߲ ߞߍߕߐ߫ ߦߴߊ߬ ߟߊߓߊ߯ߙߊ߫ ߟߊ߫߸ (ߙߍߘ ߣߊ߬ ߘߊ߫ ߡߊߞߟߌ߫ ߁߉߄߀ ߠߊ߫ ߍߡ.ߊߌ.ߝߊߌߝ߭ ߘߐ߫߸ ߊ߬ ߕߏ߫ ߘߊ߫ ߓߊ߯ߙߊ߫ ߟߊ߫ ߦߋ߲߬ ߠߋ߬ ߤߊ߲߯ ߞߊ߬ ߥߴߊ߬ ߛߵߊ߬ ߟߊߣߐ߬ߡߐ ߟߊ߫ (߁߉߇߆) ߟߊ߫)

ߓߌ߲ߠߊߥߎߟߋ߲ ߂߉ ߣߴߊ߬ ߃߀ ߛߎ ߘߐ߫ ߁߉߄߃ ߟߊ߫߸ ߋߘߌߋ ߗߊߔߑߡߊߣ ߣߌ߫ ߍߡ.ߊߌ߫.ߝߊߌߝ߭ ߞߎ߲߬ߕߌ߮ ߟߎ߬ ߞߊ߬ ߣߐ߬ߡߊ߬ߖߎ߰ߦߊ߬ߟߌ ߏ߬ ߟߊߡߎߣߎ߲ߧߊ ߘߏ߫ ߟߊߘߍ߲߰ ߦߙߐ߫ ߞߏߝߐߣߍ߲ ߘߐ߫߸ [[ߤߊߝ߭ߌߟߊ߲ߘ]] ߝߊ߲ߓߏ߲ ߞߊ߬ߣߌ߲߬ ߤߊߕߑߝߌߍߟߘ߸ [[ߤߍߙߕߝߐߙߘߑߛ߭ߊߙߦ]]߸ [[ߡߐ߬ߛߑߞߌߕߏ߬]] ߟߎ߫ ߡߊߞߍߣߍ߲߫ ߕߘߍ߬ ߦߋ߲߬ ߡߍ߲ ߘߐ߫. ߊߟߏߡߊ߲ ߠߎ߬ ߟߊ߫ ߡߊ߬ߟߐ߲߬ߠߌ߲߬ ߛߊ߲ߡߊߞߎߟߎ߲ ߞߊ߬ ߞߣߍ ߏ߬ ߖߌ߬ߦߊ߬ߓߍ ߕߊ߬߸ ߊ߬ ߣߴߊ߬ ߣߐ߬ ߕߌߢߍߟߌ ߞߛߊ߬ߓߌ ߡߍ߲ ߞߍ߫ ߟߊ߫߸ ߏ߬ ߟߊߞߙߐ߬ߛߌ߫ ߘߊ߫ ߖߊߛߑߔߍߙ ߡߊߛߑߞߍߟߌ߲ߣ ߓߟߏ߫߸ ߏ߬ ߘߏ߲߬ ߞߊ߬ ߗߊߔߑߡߊߣ ߞߣߐ߬ߜߍ߲߬ߓߊ߮ ߟߎ߬ ߤߣߍ߫ ߟߋ߬ ߞߏߟߌߞߏߟߌ߫. ߁߉߄߃ ߘߓߊ߬ߕߊ ߟߊ߫߸ ߊ߬ ߥߊ߫ ߘߊ߫ ߓߐߒߡߊߟߌ ߟߊ߫ ߤߐߜ߭ ߊ߲ߛߐ߲߫ ߕߐ߮ ߘߌ߫߸ ߏ߬ ߕߘߍ߬ ߦߋ߫ ߓߟߏߞߘߐߡߐ߯ ߜߊ߲ߛߊ߲ ߠߋ߬ ߘߌ߫ ߕߊߞߎߟߎ߲ ߞߣߐ߫߸ ߓߊߏ߬ ߊ߬ ߞߵߊ߬ ߟߊ߫ ߕߊ߯ߡߊ ߏ߬ ߞߍ߫ ߘߏ߬ߣߌ߲߬ߡߊ߬ߘߏ߬ߣߌ߲߬ ߕߊߞߎߟߎ߲ ߘߏ߫ ߟߋ߬ ߞߣߐ߫߸ ߘߍ߬ ߛߌߕߋ߫ ߐ߬ߝ ߟߊ߲ߞߊߛߑߕߊ߬߸ ߞߊ߬ ߓߐ߫ [[ߟߌߝ߭ߊߔߎߟ]] ߞߊ߬ ߥߊ߫ [[ߟߌߛߑߓߐ߲ߣ]]߸ [[ߔߕߏߞߌ߫]], ߏ߬ ߡߍ߲ ߛߋ߲߭ ߕߎ߲߬ ߕߍ߫ ߞߍ߬ߟߍ ߘߐ߫߸ ߒ߬ߓߊ߬ ߊ߬ ߕߊߞߎߟߎ߲߫ ߡߝߊߟߋ߲ ߞߍ߫ ߦߋ߲߬ ߠߋ߫. ߊ߬ ߣߴߊߟߏߡߊ߲ ߠߎ߬ ߟߊ߫ ߢߐ߲߯ߠߊߛߐߘߐ߲ ߝߍ߬ ߏ߬ ߟߎ߬ ߟߊ߫ ߟߊ߬ߛߌ߰ߘߊ ߟߊ߫ ߟߌߛߑߓߐ߲ߣ߸ ߊ߬ ߓߟߏߢߐ߲߯ߠߛߊߦߌ߫ ߞߊ߲ߡߊ߬ ߔߐߣߌ߲߫ £ ߂߀߀߀߀ ߏ߬ ߟߎ߫ ߞߊ߬ ߝߏߘߏ߲ ߘߏ߫ ߘߴߊ߬ ߡߊ߬ ߞߋ߬ߡߎ߲ ߢߊ߲ߞߊ߲ ߘߌ߫߸ ߊ߬ ߞߵߏ߬ ߓߌ߬ߟߊ߫ ߞߋ߬ߡߎ߲߬ ߓߌ߬ߟߊ߬ ߦߌߟߊ ߘߐ߫. ߊ߬ ߞߊ߬ ߝߏߘߏ߲ ߏ߬ ߕߊ߬ ߞߵߊ߬ ߘߏ߲߬ ߕߊߞߎߟߎ߲ ߢߍߡߌߘߊ ߓߟߏ߫. ߊߟߏߡߊ߲ ߠߎ߬ ߡߊ߫ ߓߐ߫ ߊ߬ ߞߊ߬ߟߊߡߊ߬ ߞߏ߫ ߕߊߞߎߟߎ߲ ߡߊ߫ ߓߌ߬ߟߊ߬ ߖߘߐ߬ ߘߵߊ߬ ߞߐߛߊߦߌ ߝߍ߬

߁߉߄߃ ߞߏ߲ߞߏߘߌ߬ߓߌ ߟߊ߫߸ ߋߘߌ ߗߊߔߑߡߊߣ ߠߊ߫ ߥߊ߫ ߘߊ߫ [[ߣߐߙߑߝ߭ߍߗ߭]] ߟߞߊ߬ߙߊ߲߬ߠߌ߲߬ ߞߊ߲ߡߊ߬ ߖߊߘߏ߫ ߞߊߙߊ߲ߕߊ ߟߊ߫ [[ߏߛߑߟߏ߫]]. ߝ߭ߐ߲߫ ߜ߭ߑߙߐߣߌ߲ߜߜ߭ߑߙߐߣߌ߲߫ ߠߊ߫ ߟߊ߬ߞߐ߰ߟߌ ߞߐ ߘߐ߫߸ [[ߣߍ߰ߝߌ߲߬ ߓߊߙߊ߲ߕߏ߲]] ߘߏ߫ ߘߌ߫ ߘߊ߫ ߗߊߔߑߡߊߣ ߡߊ߬ ߞߊ߬ ߓߍ߲߬ ߊ߬ ߞߍ ߡߊ߬ ߞߊ߬ ߤߊߝ߭ߌߟߊ߲ߘ ߛߊ߲ߡߊߞߎߟߎ߲߫ ߝߊ߲ߓߏ߲ ߘߐߕߌߢߍ߫ ߟߊ߫߸ ߊ߬ ߣߌ߫ ߛߌߕߋ ߐ߬ߝ ߟߊ߲ߞߊߛߑߕߊ߬߸ ߏ߬ ߟߋ ߞߵߊ߬ߟߋ߬ ߞߍ߫ ߊ߲߬ߜ߭ߌ߬ߟߋ߬ ߝߟߐ (ߣߌ߫ ߊ߲߬ߜ߭ߌ߬ߟߋ߬ ߞߋߟߋ߲) ߘߌ߫ ߡߍ߲ ߞߊ߬ ߜߟߌߦߊ߫ ߛߎ߮ ߏ߬ ߛߐ߬ߘߐ߲߫. ߗߊߔߑߡߊߣ ߠߊߘߏ߲߬ ߘߊ߫ [[ߊߟߏߡߊ߲ߘߎ߯]] ߣߊ߲߬ߕߌ߰ߦߊ ߘߐ߫ ߟߋ߬ ߦߏ߫ [[ߏߓߍߙߑߟߏߕߑߣߊ߲߫]] (ߕߊ߯ߕߌ߫ ߝߟߐ߫). ߗߊߔߑߡߊߣ ߞߐ߲ߘߐ߲߫ ߘߊ߫ ߌߞߐߕߎ߲߯ [[ߙߍߌߗߑߡߊߙߞ]] ߁߁߀ ߀߀߀ ߠߴߊ߬ ߣߌ߫ ߞߵߊ߬ ߖߘߍ߬ߞߊ߬ߣߌ߲߬ [[ߦߊߗ]] ߘߴߊ߬ ߡߊ߬. ߍߡ.ߊߌ.ߝߊߌߝ߭ ߛߏ߬ߝߊ߬ ߞߎ߲ ߘߏ߫ ߞߵߊ߬ ߛߓߍ߫ ߡߐ߬ߟߐ߲߬ߘߌ߬ߟߌ ߘߏ߫ ߛߋ߲߬ߝߍ߫ ߞߏ߫ «ߊߟߏߡߊ߲ ߠߎ߬ ߛߋ߫ ߘߊ߫ ߗߊߔߑߡߊߣ ߠߊߘߌߦߊߢߍ߫ ߟߊ߫... ߞߵߊ߬ ߕߘߍ߬ ߊ߬߬ ߟߊ߲߲ߞߣߍߡߊߣߍ߲ ߕߊ߬ߡߌ߲߬ ߘߊ߫ ߞߴߏ߬ ߟߎ߬ ߓߍ߯ ߘߐ߫ ߟߋ߬ ߦߏ߫ ߥߎ߬ߟߎ߫߸ ߞߵߊ߬ ߕߘߍ߬ ߡߙߌߦߊ߫ ߛߎ߯ ߞߋߟߋ߲߫ ߕߘߍ߬ ߕߴߊ߬ߟߎ߫ ߟߊ߫. ߗߊߔߑߡߊߣ ߖߍ߬ߘߍ ߟߋ߬ ߞߏߞߊߘߌ߫ ߕߘߍ߬ ߦߴߊ߬ ߦߋ߫߸ ߢߍߛߐߘߐ߲ ߘߌߡߊ߲߫ ߕߘߍ߬ ߦߴߊ߬ ߦߋ߫߸ ߊ߬ ߟߊ߫ ߞߊ߬ߝߏ ߕߎ߲߬ ߘߌߡߊ߲߫ ߊ߬ ߢߍ߫ ߖߊ߬ߡߊߙߌ ߏ߬ ߟߎ߬ ߓߍ߯ ߘߐ߫». ߞߵߊ߬ ߕߘߍ߬ ߊ߬ ߦߋ߫ ߏߛߑߟߏ߫߸ ߊ߬ ߞߊ߬ ߊߟߏߡߊ߲ ߠߎ߬ ߖߌ߬ߦߊ߬ߓߍ ߕߊ߬ ߜߎ߲߬ߘߎ ߘߐ߫ ߡߍ߲ ߠߎ߬ ߖߌ߬ߦߊ߬ߣߍ߲߫ ߕߘߍ߬ ߦߴߊ߬ ߟߊ߫ ߓߏ߲߫ ߠߊߞߊ߲ߘߊߣߍ߲ ߞߣߐ߫.  

ߊ߬ ߞߐߛߊߦߌ ߝߍ߬ ߊ߲߬ߜ߭ߌ߬ߟߋ߬ߘߎ߯߸ ߊ߬ ߞߵߊ߬ ߢߊߦߌ߬ߘߊ߬ ߍߡ.ߊߌ.ߝߊߌߝ߭ ߟߎ߬ ߟߊ߫ ߞߴߊ߬ߟߎ߫ ߦߋ߫ ߝߍ߬ߙߍ߫ ߕߍ߰ [[ߊߘߐߟߝ ߤߌߕߑߟߍߙ]] ߝߊ߰ߞߏ ߟߊ߫. ߞߵߊ߬ ߡߊߛߐ߬ߘߐ߲߬ ߛߑߕߌߝߊߣ ߝ߭ߐ߲ ߜ߭ߑߙߐߣߌ߲߫ ߡߍ߲ ߖߊ߲߬ߕߏ߬ߣߍ߲߫ ߕߘߍ߬ ߦߴߊ߬ ߘߐ߫ (ߊߟߏߡߊ߲ ߠߎ߬ ߟߊ߫ ߞߎ߲߬ ߠߊ߫)߸ ߏ߬ ߞߵߊ߬ ߦߟߌߡߊߘߌߦߊ߫ ߟߋ߬ ߞߏ߫ ߣߴߊ߬ ߟߊ߫ ߣߐ߬ߡߊ߬ߖߎ߰߰ߦߊ ߗߋߦߊߟߌ ߛߎߘߊ߲߫ ߘߊ߫߸ ߞߏ߫ ߊ߬ ߘߌ߫ ߣߊ߬ ߟߊߟߐ߬ ߛߝߊ߫ ߝߟߐ ߥߟߊ߫ ߝߌߟߊߣߊ߲ ߘߐ߫ ߤߌߕߑߟߍߙ ߟߊ߫ ߓߊ߲߬ߓߋ ߘߊߝߍ߬ ߣߊߖ߭ߌ߫ ߟߊߘߍ ߘߏ߫ ߝߍ߬. ߒ߬ߞߊ߬ ߗߋߦߊߟߌ ߏ߬ ߡߊ߫ ߛߌ߲߬ߝߏ߲߬ߧߊ߫ ߊ߬ ߞߎ߲߬ ߖߐ߲ߖߐ߲߫ ߞߋߟߋ߲ ߝߣߊ߫ ߡߊ߫ ߟߐ߲߫߸ ߞߏ߬ߣߌ߲߬ ߙߏߣߌ߫ ߙߋߘ ߡߍ߲ ߖߊ߲߬ߕߏ߬ߣߍ߲߫ ߕߘߍ߬ ߦߴߊ߬ ߘߐ߫ ߊ߲߬ߜ߭ߌߟߋ ߟߎ߬ ߟߊ߫ ߞߎ߲߬ ߠߊ߫߸ ߏ߬ ߞߵߊ߬ ߝߐ߫ ߗߊߔߑߡߊߣ ߢߍ߫ «ߞߴߊ߬ ߞߊߣߊ߬ ߞߎ߲߬ߡߊ߬ߦߟߍ߬ߡߊ߲߬ ߗߋߦߊߟߌ߫ ߛߌ߫ ߖߎ߬ߓߐ߫» 

[[ߏߝ߭ߊߟߐߙߘ ߘߐ߬ߓߛߏ߬ߟߌ]] ߞߐߝߍ߬߸ ߊ߬ ߟߊ߫ ߥߊ߫ ߘߊ߫ ߊ߲߬ߜ߭ߌ߬ߟߋ߬ߘߎ߯ ߛߊ߫ ߞߊ߬ ߛߋ߫ ߝ߭ߋ-߁ (ߡߛߌߟߌ) ߓߋ߬ ߦߙߐ߫ ߖߐ߲ߖߐ߲ ߠߎ߬ ߟߊߛߙߋߦߊ߫. ߊ߬ ߞߵߊ߬ ߦߌ߬ߘߊ߬ ߊߟߏߡߊ߲ ߠߎ߬ ߟߊ߫ ߞߏ߫ ߝߏߘߏ߲ ߠߎ߬ ߦߋ߫ ߓߍ߲߬ ߠߴߊ߬ߟߎ߫ ߕߊ߯ߦߙߐ߫ ߖߐ߲ߖߐ߲ ߠߋ߬ ߘߐ߫ ߟߐ߲ߘߐ߲߬ ߕߊ߲ߓߊ߲ ߘߐ߫߸ ߞߵߊ߬ ߕߘߍ߬ ߕߘߍ߬ ߖߐ߫߸ ߊ߬ ߦߋ߫ ߓߋ߫ ߟߊ߫ ߛߏ ߥߙߏ߬ߘߎ߮ ߟߋ߬ ߘߐ߫.  ߕߍ߰ߒߞߊ߲ ߛߐ߬ߘߐ߲߬ ߓߊߟߌߦߊ ߏ߬ ߟߋ ߞߍ߫ ߘߊ߫ ߛߊߓߎ߫ ߘߌ߫ ߊߟߏߡߊ߲ ߠߎ߬ ߡߴߊ߬ߟߎ߬ ߟߊ߫ ߝߏ߬ߦߌ߬ߟߌ ߟߎ߬ ߞߎ߲߬ߕߋߟߋ߲ ߡߊߦߟߍ߬ߡߊ߲߫ ߜߘߍ߫ ߞߍ߫߸ ߞߵߊ߬ ߕߘߍ߬ ߜߎ ߊ߬ߟߎ߫ ߟߊ߫ ߝߏ߬ߦߌ߬ߟߌ ߝߊ߲߬߬ߓߊ ߟߎ߬ ߓߍ߯ ߓߋ߬ ߘߊ߫ ߟߐ߲ߘߐ߲߬ ߥߙߏ߬ߘߎ߮ ߟߋ߬ ߘߐ߫߸ ߥߟߊ߫ [[ߞߍ߲ߕ]] ߛߏ߫ ߞߐߡߟߊ ߟߎ߬ ߘߐ߫߸ ߏ߬ ߟߋ ߞߵߊ߬ ߞߴߊ߬ ߓߐ߬ߣߐ ߡߊ߫ ߛߋ߫ ߥߙߊ߬ ߟߊ߫ ߦߴߊ߬ ߞߊߡߊ߲߫ ߕߘߍ߬ ߦߋ߫ ߞߊ߬ ߡߍ߲ ߞߍ߫. ߒ߬ߓߊ߬ ߥߊ߯ߕߌ ߏ߬ ߟߋ ߟߊ߫ ߛߊ߫߸ ߊ߬ ߕߘߍ߬ ߘߊ߫ ߟߝߊ߬ߘߌ߲߬ߧߊ߬ߟߌ߫ ߓߊߛߌ (Dopage) ߟߎ߬ ߕߊ߬ߟߌ ߟߎ߬ ߘߐ߫߸ ߊ߬ ߣߌ߫ ߞߊ߬ ߕߘߍ߬ ߟߐ߲ߘߐ߲ߞߊ ߟߎ߬ ߟߊ߫ ߥߍߛߕ ߍ߲ߘ ߘߐ߲߬ߓߏ߲ ߕߋ߰ߙߋ ߟߎ߬ ߟߊ߫ ߓߊ߯ߙߊ ߟߎ߬ ߘߐ߫. ߊ߬ ߡߊ߫ ߛߋ߫ ߕߏ߫ ߟߊ߫ ߘߏ߲߰ ߘߐ߫ ߏ߬ ߘߐ߫ ߞߊ߬ ߓߍ߲߬ ߊ߬ ߟߊ߫ ߝߋ߲ ߏ߬ ߟߎ߫ ߓߐߦߙߐ߫ ߞߏ ߡߊ߬߸ ߏ߬ ߟߋ ߡߊ߬ ߛߊ߫߸ ߍߡ.ߊߌ.ߝߊߌߝ߭ ߞߵߊ߬ ߦߋ߫ ߊ߬ߟߋ߬ ߕߍ߫ ߛߋ߫ ߟߴߊ߬ ߡߙߊ߬ ߟߊ߫߸ ߏ߬ ߟߎ߫ ߞߵߊ߬ ߓߟߏߓߐ߫ ߁߉߄߄ ߣߍߣߍߓߊ ߂ ߡߊ߬. ߗߊߔߑߡߊߣ ߞߊ߬ ߔߐߣߌ߲߫ £ ߆߀߀߀ ߛߐ߬ߘߐ߲߬ ߞߊ߬ ߝߘߊ߫ ߍߡ.ߊߌ.ߝߊߌߝ߭ ߟߎ߫ ߟߊ߫߸ ߊ߬ ߣߌ߫ ߞߴߊ߬ ߦߋ߫ ߔߐߣߌ߲߫ ߁߀߀߀ ߠߊߡߊ߲߬ߘߌ߫ ߊ߬ ߞߊ߬ ߡߍ߲ ߛߐ߬ߘߐ߲߫ ߊ߬ ߟߊ߫ ߗߋߘߊ ߘߊߞߘߐ߫ ߊߟߏߡߊ߲ ߠߎ߬ ߟߊ߫. ߊ߬ߟߎ߬ ߓߊ߲߫ ߘߊ߫ ߞߊ߬ ߘߌ߬ߢߍ߬ ߊ߬ ߡߵߊ߬ ߟߊ߫ ߞߏ߫ ߞߍߣߍ߲ ߠߎ߬ ߘߐ߫ ߞߍ߬ߟߍ ߢߍ߫߸ ߍߡ.ߊߌ.ߝߊߌߝ߭ ߟߎ߫ ߞߵߊ߬ ߝߴߊ߬ߟߎ߬ ߟߊ߫ ߘߊ߲߬ߕߍ߰ߟߌ ߟߎ߬ ߘߐ߫ ߞߴߊ߬ ߞߵߊ߬ ߛߌ߰ ߟߐ߲ߘߐ߲߬ ߘߌ߲߬ߞߌߙߊ ߘߏ߫ ߘߐ߫ ߞߊ߬ ߔߏ߰ߕߌ߬ߣߍ߲߫ (ߡߏ߬ߛߏ߫) ߗߋ߲߰ ߖߏ߯ ߟߊߢߊ߬ߣߍ߲ ߠߎ߬ ߕߴߊ߬ ߕߙߐߝߍ߬.  

=== ߦߙߊ߬ߓߌ ߡߊ߬ߝߊ߲ ߘߐ߫ ===
[[ߞߐߕߐ߮:Eddie Chapman's women.jpg|thumb|ߒ ߠߊ߫ ߝߊ߯ߡߊ߬߸ ߘߊߜ߭ߑߡߊߙ߸ ߗߊߔߑߡߊߣ ߠߊ߫ ߘߋ߲ߓߦߊ ߣߴߊ߬ ߟߊ߫ ߡߛߏ߬ ߡߊߡߌ߬ߘߊ߬ߣߍ߲ ߠߎ߬]]


ߋߘߌ ߗߊߔߑߡߊߣ ߞߊ߬ ߝ߭ߋߙߊ ߝߑߙߊߌߘߑߓߍߙߜ߭ ߝߘߎ߫ ߁߉߃߆ ߟߊ߫߸ ߏ߬ ߕߘߍ߬ ߦߋ߫ ߊߟߏߡߊ߲ߘߎ߯ ߦߊ߬ߤߎ߬ߘߌߦߊ ߘߏ߫ ߟߋ߬ ߘߌ߫߸ ߞߏ߬ߣߌ߲߬ ߝߘߎ ߏ߬ ߡߊ߫ ߟߊߥߊ߲߬ߞߊ߫ ߓߘߍߞߍ߫ ߞߍ߬ߟߍ ߕߎ߬ߡߊ ߟߊ߫߸ ߡߏ߬ߛߏ߫ ߡߊߡߌ߬ߘߊ߬ߣߍ߲߫ ߝߌ߬ߟߊ߬ ߓߍ߮ ߟߋ߬ ߕߘߍ߬ ߦߋ߫ ߗߊߔߑߡߊߣ ߓߟߏ߫ ߥߊ߯ߕߌ߫ ߞߋߟߋ߲ ߠߊ߫߸ ߞߍ߬ߟߍ ߞߟߊߘߊ ߝߌ߬ߟߊ ߟߎ߬ ߘߐ߫: ߝߙߋߘߊ ߛߑߕߌߝ߭ߌ߲ߛߐ߲߬ ߕߘߍ߬ ߦߋ߫ ߊ߲߬ߜ߭ߌ߬ߟߋ߬ߘߎ߯߸ [[ߘߊߜ߭ߑߡߊߙ ߟߊߤߑߟߎߡ]] ߝߣߊ߫ ߕߘߍ߬ ߦߋ߫ ߣߐߙߑߝ߭ߍߗ߭߸ ߏ߬ ߟߎ߫ ߓߍ߯ ߖߐ߰ߣߍ߲ ߣߴߊ߬ߟߎ߬ ߟߊ߫ ߟߊ߬ߞߊ߲߬ߘߊ߬ߟߌ ߟߎ߬ ߕߘߍ߬ ߦߴߊ߬ߟߎ߫ ߖߘߍ߬ߞߊߣߌ߲ ߠߊ߫ ߞߎ߲߬ߠߊ߬ߛߌ߮ ߟߎ߬ ߟߊ߫ ߟߋ߬ ߞߎ߲߬ ߜߡߊ߫. ߗߊߔߑߡߊߣ ߞߊ߬ ߘߋ߲ߡߛߏ߫ ߞߋߟߋ߲߫ ߛߐ߬ߘߐ߲߫ ߝߙߋߘߊ ߛߑߕߌߝ߭ߌ߲ߛߐ߲߬ ߠߊ߫ ߏ߬ ߕߐ߯ߟߊ߫ ߘߊ߫ ߟߋ߬ ߞߏ߫ ߘߌߦߣߊ߫. ߓߊ߬ߙߌ߬ ߞߍ߬ߟߍ ߞߐ ߘߐ߫߸ ߊ߬ ߞߊ߬ ߡߏ߬ߛߏ߫ ߝߌ߬ߟߊ ߏ߬ ߟߎ߫ ߓߍ߯ ߟߊ߫ ߞߏ ߡߊߓߌ߬ߟߊ߫ ߞߵߊ߬ ߣߌ ߘߌߦߊߣߊ߲ߕߊ ߝߘߎ߫ ߞߍ߬ߟߍ ߞߐ ߘߐ߫ ߞߏ߫ ߓߋߕߌ ߝߊ߯ߡߊ߬߸ ߊ߬ ߞߵߏ߬ ߡߍ߲ ߝߍ߬ߞߏߟߏ߲ ߕߏ߫ ߓߊߞߘߏ ߖߌ߬ߦߊ߬ߓߏ߲߫ ߘߊ ߟߊ߫ ߁߉߃߉ ߟߊ߫. ߊ߬ ߣߌ߫ ߝߊ߯ߡߊ߬ ߝߣߊ߫ ߞߊ߬ ߘߋ߲ߡߛߏ߫ ߞߋߟߋ߲߫ ߛߐ߬ߘߐ߲߫ ߁߉߅߄ ߠߊ߫߸ ߊ߬ ߞߵߏ߬ ߕߐ߯ߟߊ߫ ߟߋ߬ ߞߏ߫ ߛߎ߬ߖ߭ߊߣ.

ߊ߬ ߞߵߊ߬ ߝߐ߫ ߘߊߜ߭ߑߡߊߙ ߢߍ߫ ߞߴߊ߬ ߦߋ߫ ߊ߲߬ߜ߭ߌߟߋ ߟߎ߬ ߟߊ߫ ߖߋ߬ߕߌ߰ߘߊ ߟߋ߬ ߘߌ߫. ߏ߬ ߟߋ ߞߏߛߐ߲߬ ߘߊߜ߭ߑߡߊߙ ߞߊ߬ ߞߊߙߏ߫ ߥߐ߯ߙߐ߫ ߞߍ߫ ߥߛߎ ߟߴߊ߬ ߞߍ ߞߏߛߐ߲߬ ߞߊ߬ ߊߟߏߡߊ߲ߘߎ߯ ߛߏ߬ߝߊ߬ߞߎ߲ ߘߏ߫ ߡߊߕߎ߬ߙߍ߬ߕߎߙߍ߫: ߓߊߏ߬ ߊ߬ ߕߘߍ߬ ߦߴߊ߬ ߖߌ߰ ߟߊ߫ ߟߋ߬ ߞߏ߫ ߗߊߔߑߡߊߣ ߓߘߊ߫ ߛߊ߬߸ ߓߊߏ߬ ߊ߬ ߘߍ߲߬ߞߣߍ߬ߦߊ߬ߣߍ߲߫ ߕߎ߲߬ ߕߍ߫ ߗߊߔߑߡߊߣ ߞߍ߫ ߞߏ ߡߊ߬ ߓߙߌߕߊ߲ߓߞߊ ߟߎ߬ ߟߊ߫ ߖߋ߬ߕߌ߰ߘߊ ߘߏ߫ ߘߌ߫. ߊ߬ߟߎ߫ ߞߵߊ߬ߟߎ߫ ߢߐ߲߮ ߦߋ߫ ߏ߬ ߥߛߎ߬ ߞߎ߬ߘߎ߲߬ߣߍ߲߫ ߞߘߐ߫ ߁߉߉߄ ߠߊ߫߸ ߏ߬ ߞߍ߫ ߘߊ߫ ߥߛߎ߬ ߞߎ߬ߘߎ߲߬ߣߍ߲߫ ߠߋ߬ ߟߴߊ߬ߟߎ߫ ߟߊ߫ ߛߊ߬ߦߊ ߢߍ߫.

=== ߞߍ߬ߟߍ ߞߐ ===
[[ߞߐߕߐ߮:Eddie Chapman with car.jpg|thumb|ߋߘߌ߫ ߗߊߔߑߡߊߣ ߣߴߊ߬ ߟߊ߫ ߞߐ߲߬ߛߏ߸ ߞߍ߬ߟߍ ߞߐ ߘߐ߫]]


ߋߘߌ ߗߊߔߑߡߊߣ ߡߙߌߦߊ ߟߊߥߊ߲߬ߞߊ߫ ߘߊ߫ ߝߍߦߋߕߐ߲߫ ߝߊ߬ߙߊ߲߬ߛߌ߫ ߟߋߕߏߥߊߟ ߛߏߥߊߙ ߘߐ߫ ߞߊ߬ߥߏߘߌ ߘߊ߲߬ߕߍ߰ߟߌ ߞߍ߫߸ ߞߏ߬ߣߌ߲߬ ߊ߬ ߦߙߊ߬ߞߌ߬ ߘߊ߫ ߞߎ߲߬ߠߊ߬ߛߌ߮ ߜߎ߲߬ߘߎ ߞߎ߬ߙߎ߲߬ߘߎ ߓߟߏ߫߸ ߞߊ߬ ߓߊ߲߫ ߞߵߊ߬ ߟߐ߬ ߔߐߣߌ߲߫ £ ߅߀ ߛߙߊ߬ ߟߊ߫. ߒ߬ߞߊ߬ ߏ߬ ߞߐߝߍ߬ ߛߊ߲߬ ߘߊ߲ߘߐ߫ ߟߴߊ߬ ߡߙߌߦߊ ߟߊߥߊ߲߬ߞߊ߬ߣߍ߲ [[ߣߌߥߦߛ ߐ߬ߝ ߘߍ߬߬ ߥߐߙߟߘ]] ߘߐ߫߸ ߞߏ ߓߍ߯ ߟߊߘߍ߬ߣߍ߲ ߦߍߙߍ߲ߞߍ߫ ߘߊ߫. ߏ߬ ߟߋ ߞߐ߫ ߛߊ߫߸ ߊ߬ ߟߊ߫ ߞߊ߬ߝߊ߫ ߡߍ߲ ߞߟߌ߫ ߘߊ߫ ߞߏ߫ ߋߘߌ ߗߊߔߑߡߊߣ ߠߊ߫ ߘߐ߬ߝߐ ߕߎ߬ߢߊ߬ߡߊ߸ ߏ߬ ߟߊߥߊ߲߬ߞߊ߫ ߘߊ߫ ߁߉߅߃ ߟߊ߫.

[[ߍߡ.ߊߌ.ߝߊߌߝ߭]] ߟߎ߫ ߞߵߊ߬ ߦߌ߬ߘߊ߬ ߞߏ߫ ߗߊߔߑߡߊߣ ߘߌ߫ ߛߴߊ߬ ߞߐߛߊ߬ߦߌ߫ ߟߴߊ߬ ߟߊ߫ ߞߎ߲߬ߞߏ߬ߕߐ߬ߦߊ߬ ߓߊ߯ߙߊ ߟߎ߬ ߡߴߊ߬ ߕߘߍ߬ ߦߋ߫ ߡߍ߲ ߠߎ߬ ߘߊߞߘߐ߫߸ ߛߙߊߕߌ߫ ߣߴߊ߬ ߣߊ߬ ߘߊ߫ ߓߌ߬ߟߊ߬ ߥߏߘߌ߫ ߞߏߜߊ ߘߐ߫߸ ߞߏ߫ ߞߏ߬ߣߌ߲߬ ߡߊ߬ߤߌ߬ߣߊ߬ ߘߌ߫ ߛߋ߫ ߞߍ߫ ߟߴߊ߬ ߟߊ߫ ߞߊ߬ ߓߍ߲߬ ߊ߬ ߟߊ߫ ߘߐ߬ߖߊ ߡߊ߬ ߜߎ߲߬ߘߎ߬ߘߐ߬ ߓߊ߯ߙߊ ߛߊ߲ߘߐߕߊ ߘߊߞߘߐ߫. ߕߐ߲ߓߟߏߡߊ ߟߎ߬ ߓߟߏߓߐ߫ ߘߴߊ߬ ߞߊ߲ ߘߐ߫ ߘߊߞߎ߲߫ ߛߌߦߊߡߊ߲߫ ߠߎ߫ ߘߐ߫ ߘߏ߲߰ߘߐ߬ ߞߏ (ߖߎ߬ߟߊ߬ߦߊ) ߛߌߦߊ ߠߎ߫ ߘߐ߫ [[ߊߝߙߌߞߌ߬ ߞߐ߬ߘߎ߮]] ߘߐ߫߸ ߊ߬ ߞߊ߬ ߘߍ߬ߡߍ߲ ߛߐ߬ߘߐ߲߫ ߏ߬ ߟߎ߬ ߛߌߦߊߡߊ߲߫ ߘߐ߫ ߞߊ߬ ߝߘߊ߫ ߊ߬ ߟߊ߫ ߛߏ߬ߝߊ߬ߞߎ߲߬ ߞߘߐ ߟߎ߬ ߟߊ߫ ߟߊ߬ߞߟߊ߬ߡߦߊ߬ߟߌ ߘߊߞߎ߲ ߘߐ߫߸ ߏ߬ ߟߎ߫ ߟߋ߬ ߞߵߊ߬ ߟߊ߫ ߡߊ߬ߜߍ߲ ߘߊ߲߬ߠߊߕߊ߬ߡߌ߲ ߠߊߛߙߋߦߊ߫ ߞߍ߬ߟߍ ߛߋߞߏߦߊ ߘߐ߫.

ߊ߬ ߞߊ߬ ߛߊ߲߬ ߘߊ߲ߘߐ߫ ߞߍ߫ ߞߊ߬ߞߘߐ ߥߎ߬ߛߎ (ߡߎ߬ߙߊ߲߬) ߖߎ߬ߟߊ߬ߦߊ ߟߎ߬ ߘߐ߫ ߞߵߊ߬ ߕߘߍ߬ ߊ߬ ߛߌ߰ߣߍ߲߫ ߦߋ߫ [[ߝߌߟߊߘߍߟߑߝߌ߫]] ߥߊ߯ߕߌ ߏ߬ ߟߊ߫. ߣߍߣߍߓߊ ߇\߁߉߅߄ ߠߊ߫߸ ߊ߬ ߟߊߕߐ߲߫ ߘߴߊ߬ ߡߊ߬ ߞߴߊ߬ ߞߊߣߊ߬ ߛߋ߫ [[ߝߊ߬ߙߊ߲߬ߛߌ߫]]߸ [[ߌߕߊߟߌ߫]]߸ [[ߡߊ߬ߙߐߞߎ߬]]߸ ߊ߬ ߣߌ߫ [[ߞߘߏߥߊߙߌ]] ߝߣߊ߫.

ߋߘߌ ߗߊߔߑߡߊߣ ߣߴߊ߬ ߝߘߎߡߊ ߞߊ߬ ߝߏ߬ߘߏ ߘߏ߫ ߟߊߘߊ߲߫ ߥߊ߯ߕߌ ߏ߬ ߟߊ߫ ߞߵߏ߬ ߢߡߊߝߌ߲ߘߌߝߊ߲ߘߊߟߊ߲ ߘߌ߫ (ߛ߭ߍ߲ߟߋߦ ߟߐߘߜ߭߸ [[ߛ߭ߍ߲ߟߋߦ]] [[ߤߍߙߕߑߝߐߙߘߑߛ߭ߊߙ]]) ߊ߬ ߣߌ߫ ߞߊ߬ ߖߌ߲߬ߓߏ߲ ߘߏ߫ ߛߐ߬ߘߐ߲߬ ߊ߬ ߕߦߊ ߟߊ߫ [[ߌߙߑߟߊ߲ߘ]]. ߞߍ߬ߟߍ ߞߐ ߘߐ߫߸ ߕߋߙߌߦߊ ߕߏ߫ ߘߊ߫ ߗߊߔߑߡߊߣ ߣߌ߫ ߓߊߙߐ߲ ߛߑߕߌߝߊߣ ߝ߭ߐ߲߫ ߜ߭ߑߙߎߣߍ߲߫ ߕߍ߫߸ ߏ߬ ߡߍ߲ ߖߊ߲߬ߕߏ߬ߣߍ߲߫ ߦߴߊ߬ ߘߐ߫ ߊߓߑߥߍߤߙ (ߣߴߏ߬ ߡߊߟߐ߲ߣߍ߲߫ ߦߋ߫ ߝ߭ߐ߲߫ ߜ߭ߑߙߐߣߌ߲߫ ߕߐ߮ ߝߣߊ߫ ߡߊ߬߸ ߊ߬ ߞߟߍ߬ߞߍ߬ ߕߐ߮ ߝߣߊ߫ ߦߋ߫ ߘߐ߬ߞߑߕߐ߬ ߜ߭ߑߙߏߡߊ߲߫ ߠߋ߬ ߘߌ߫)߸ ߏ߬ ߡߍ߲ ߥߊ߫ ߘߊ߫ ߕߊ߬ߡߌ߲߬ ߥߛߎ߬ ߜߍߟߍ߲ ߘߏ߫ ߘߐ߫. ߞߐߝߍ߬ ߸ ߝ߭ߐ߲߫ ߜ߭ߑߙߐߣߌ߲߫ ߞߊ߬ ߗߊߔߑߡߊߣ ߘߋ߲ߡߛߏ߫ ߟߊ߫ ߞߢߐߞߏ ߞߎ߲߬ߠߊߛߌ߰.

ߋߘߌ ߗߊߔߑߡߊߣ ߛߊ߬ ߘߊ߫ ߞߏߟߌ߲ߞߏߟߌ߲ ߁߁, ߁߉߉߇ ߟߊ߫ [[ߛߐ߲߭ ߠߊ߫ ߞߏߖߊ]] ߞߏߛߐ߲߬.

== ߖߌ߬ߦߊ߬ߝߟߍ ߘߐ߫ ==

* ߋߘߌ ߗߊߔߑߡߊߣ ߠߊ߫ ߘߐ߬ߝߐ߫ ߣߊ߰ߣߊ߰ߟߊ߬ߡߊ߸ ߕߋߙߍ߲ߛ ߦߎ߲ߜ߭ ߓߟߏ߫߸ (ߞߎ߲߬ߕߐ߮ ߓߊߖߎߡߊ: ߕߑߙߊߌߔߏߟ ߞߑߙߐߛ)  ߊ߬ ߣߌ߫ ߞߑߙߌߛߑߝߊ߬ ߔߑߟߐߡߊ߬߸ ߦߎߟ ߓߑߙߊߌߣߊ߬߸ ߊ߬ ߣߌ߫ ߙߐߡߌ߫ ߛ߭ߑߣߍߌߘߊ߬. ߕߎ߬ߡߊ߬ߙߋ߲߫ ߂ ߡߌ߬ߛߍ߲߬ ߁߀, ߛߊ߲߭: ߁߉߆߇. DVD : ߂߀߁߁ (ߕ ߂ ߡߛ ߁߈).  

* [[ߔߌߦߍߙ ߘߎߡߊߦߍߕ|ߔߌߦߍߙ ߘߎߡߊߦߍߕ:]] ߋߘߌ ߗߊߔߑߡߊߣ߸ ߕߋ߰ߙߋ߬ ߞߎ߲߬ߕߌ߰ ߞߘߐ߸ ߖߊߘߏ߫ ߞߘߐ߸ ߛߐ߲ߜߐ߫ ߟߏ߯ߟߎ߫ ߛߋ߲߬ߧߊ߬ ߞߋߟߋ߲߫. ߟߊ߬ߥߟߏ߬ߟߌ߬ߟߊ ߏߍߙߕߋߍߝ (ORTF), ߓߐ߲ߢߟߊߦߟߊ: J. P. Gallo. ߊ߬ ߣߌ߫ ߋ ߗߊߔߑߡߊߣ߸ (ߤߊ߲ߞߟߌߦߊߣߍ߲߫ ߦߋ߫ ߝߊ߬ߙߊ߲߬ߛߌ ߟߋ߬ ߘߐ߫) - ߓߌ߲ߠߊߥߎߟߋ߲ ߆, ߁߉߆߇, ߡߌ߬ߛߍ߲߫ ߁߉ ߝߌ߬ߟߊ߲߫ ߂߉. ߖߌ߬ߦߊ߬ߖߟߎ ߦߋ߫ INA ߟߊ߫߸ ߦߎߕߎߓ ߟߊ߫.

* ߂߀߁߁ ߠߊ߫߸ BBC two ߞߊ߬ ߖߋ߬ߕߌ߰ߘߊ ߝߌ߬ߟߊ߬ߣߍ߲ ߘߏ߫ ߟߊߥߊ߲߬ߞߊ߫ THE DOUBLE AGENT: ߘߍ߬ ߋߘߌ ߗߊߔߑߡߊߣ ߛߑߕߏߙߋ߫ (The Eddie chapman story)߸ ߏ߬ ߕߘߍ߬ ߦߋ߫ ߘߐ߬ߛߙߋ߫ ߟߋ߬ ߘߌ߫ ߡߍ߲ ߘߊ߲߬ߕߍ߰ߟߌ ߞߍ߫ ߘߊ߫ ߓߍߣ ߡߊߛߍ߲ߕߌߙߋ߫ ߓߟߏ߫ ߞߊ߬ ߓߍ߲߬ ߊ߬ ߟߊ߫ ߞߊ߬ߝߊ ߡߊ߬ (ߞߊ߬ߝߊ ߏ߬ ߘߐߞߊ߬ߙߊ߲߫ ߘߊ߫ ߟߊ߬ߘߛߏ߬ߟߌ ߟߋ߬ ߘߐ߫ ߖߌ߬ߦߊ߬߬ߖߟߎ ߏ߬ ߘߝߊߣߍ߲ ߘߌ߫ ߛߋ߫ ߛߐ߬ߘߐ߲߬ ߠߊ߫ ߛߘߌ߬ߜߋ߲ ߣߌ߲߬ ߠߊ߫

== ߦߟߌߣߐ ߣߌ߫ ߦߟߌߡߊߛߙߋ ߟߎ߬ ==

== ߝߎ߲ߞߎ߲ ==

=== ߛߓߍߘߊ ===

* ߋߘߌ ߗߊߔߑߡߊߣ ߣߌ߫ ߝߑߙߊ߲ߞ ߏߥߌ߲߫߸ the Eddie Chapman story, ߟߊߥߊ߲߬ߞߊ߫ ߘߊ߫: ߡߋߛߑߣߊ߬߸ ߣߌߥߦ ߦߐߙߞ ߛߌߕߋ߬߸ ߁߉߅߃, ߞߐߜߍ߫ ߂߅߈. (ASIN B0000CIO9B) 
* ߝߑߙߊ߲ߞ ߏߥߌ߲߫߸ ߋߘߌ߫ ߗߊߔߑߡߊߣ ߠߊ߫ ߘߐ߬ߝߐ߸ ߙߐߓߊߙߕ ߟߊߝߐ߲߫߸ ߁߉߅߄, ߞߐߜߍ߫߫ ߂߈߂.
* ߝߑߙߊ߲ߞ ߏߥߌ߲߫߫ ߋߘߌ ߗߊߔߑߡߊߣ߸ ߖߋ߬߬ߕߌ߰߰ߘߊ߫ ߓߊߟߌߣߍ߲߸ ߛߓߍߦߊߟߌ߸ ߡߙߊߓߎߕ ߘߐ߰ߡߊ߲߸ ߝ߭ߍߙߑߝ߭ߌߋ߫, ߁߉߅߉, ߞߐߜߍ߫ ߁߃߈߸ ߞߏ߬ߣߌ߲߬ ߞߊ߬ߝߊ ߏ߬ ߦߋ߫ ߞߎߡߊ߫ ߟߴߊ߬ ߟߊ߫ ߘߐ߬ߝߐ ߝߊ߲߭ ߘߏ߫ ߟߎ߫ ߟߋ߬ ߞߊ߲߬߸ ߓߊߏ߬ ߊ߬ ߕߎ߲߬ ߡߊ߫ ߓߊ߲߫ ߝߊߙߊ߲ߛߊ߫ ߟߊ߫ ߡߎߣߎ߲߬. 
* ߋߘߌ ߗߊߔߑߡߊߣ߸ ߒߠߊ߫ ߘߐ߬ߝߐ ߕߏߟߏ߲ߠߡߊ߸ ߙߐߓߊߙߕ ߟߊߝߐ߲ߕ߸ ߁߉߆߇, ߞߐߜߍ߫ ߃߁߁. 
* ߣߌߞߏߟߊߛ ߓߎߕߝ߸ ߖ߭ߌߜ߭ߑߖ߭ߊߜ߭: The incredible wartime exploits of Double agent Eddie Chapman, ߟߐ߲ߘߐ߲߬߸ ߂߀߀߇߹(ISBN 978-0-7499-5156-6 ߊ߬ ߣߌ߫ 0-7499-5156-7) 
* ߓߍߣ ߡߊߛߍ߲ߕߌߙߋ߫߸ Agent zigzag, the true Wartime story of Eddie Chapman (ߖ߭ߌߜ߭ߑߖ߭ߊߜ߭߸ ߞߍ߬ߟߍ ߕߎ߬ߡߊ ߘߐ߬ߝߐ߫ ߕߎ߬ߢߊ߬ߡߊ, ߦߙߊ߬ߓߌ߬ߟߊ߸ ߖߊ߲߬ߝߊ߬ߒߕߋ߸ ߗߍ߬ߝߊߘߌ߲߸ ߖߊߘߏ߸ ߟߐ߲ߘߐ߲߬ ߓߑߟߎߡߛߑߕߐߙߌ߫߸ ߂߀߀߇, ߞߐߜߍ߫߫ ߃߇߂ (ISBN 978-0-7475-8794-1 ߊ߬ ߣߌ߫ 0-7475-8794-1)
* ߋߘߌ ߗߊߔߑߡߊߣ߸ ߒ ߣߊ߰ߣߊ߰ߕߐ ߘߐ߬ߝߐ߸ ߔߊ߬ߙߌ߫߸ ߕߊߟߊ߲ߘߌߋ ߞߐߜߍ߫߫ ߂߇߇ (ISBN 978-2-84734-822-4) 
* ߣߌߞߏߟߊߛ ߙߍߘ߸ my father the man who never was: the life and times of an MI5 officer, Folkstone, Lilburne press, 2011, P 178, (<nowiki>ISBN 978-1901167-21-4</nowiki>)

=== ߞߐߞߊ߲߫ ߛߘߌߜߋ߲ ߠߎ߬ ===

[[ߦߌߟߡߊ:Category:ߞߊ߬ ߛߊ߬ ߛߊ߲߬ ߈߃ ߡߊ߬]]
[[ߦߌߟߡߊ:Category:ߖߊ߯ߓߊ߫ ߞߟߍ߫ ߝߌߟߊߣߊ߲ ߖߊߘߏ]]
[[ߦߌߟߡߊ:Category:ߍߡ.ߊߌ.ߝߊߌߝ߭ ߡߐ߰ߘߐ߬ߜߍ]]
[[ߦߌߟߡߊ:Category:ߖߊ߯ߓߊ߫ ߞߟߍ߫ ߝߌߟߊߣߊ߲]]
[[ߦߌߟߡߊ:Category:ߡߐ߰ ߟߊߥߛߎߣߍ߲]]
[[ߦߌߟߡߊ:Category:ߗߋߘߊ߫ ߓߊߟߌߣߍ߲]]
[[ߦߌߟߡߊ:Category:ߣߍ߰ߝߌ߲ ߓߊ߬ߙߊ߲߬ߕߏ߲]]
