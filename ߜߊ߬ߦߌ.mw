'''ߜߊ߬ߦߌ''' ߥߟߊ߫ ߜߏ߬ߦߌ ߤߊߡߊ߲ߕߍ߫ ߜߋ߬ߦߌ ߦߋ߫ [[ߊߝߙߌߞߌ߬]] ߝߍߘߍ߲ߝߋ߲ ߘߏ߫ ߟߋ߬ ߘߌ߫ ߡߍ߲ ߦߋ߫ ߥߦߏ߬ ߟߊ߫ ߞߊ߬ ߦߟߍ߬ ߦߙߌ ߟߎ߬ ߟߊ߫. ߊ߬ ߦߋ߫ ߊߝߙߌߞߌ߬ [[ߝߍߘߍ߲ߝߋ߲߫ ߕߣߐ߬ߡߊ]] ߟߎ߬ ߘߏ߫ ߟߋ߬ ߘߌ߫ ߡߍ߲ ߦߴߊ߬ ߘߋ߲߫ ߠߴߊ߬ ߖߍ߲߭ ߝߣߊ߫ ߘߌ߫ ߛߋ߫ ߟߊߓߊ߯ߙߊ߫ ߟߊ߫ ߓߐ߬ߓߐ߬ ߝߟߐ ߟߎ߬ ߘߌ߫ ߦߏ߫ [[ߤߌߝ߭ߋߊ]] ߦߋ߫ ߞߍ߫ ߟߊ߫ ߢߊ ߡߍ߲ ߡߊ߬. ߊ߬ߟߋ ߦߋ߫ ߝߍߘߍ߲߫ ߠߊ߫ ߕߏ߲߬ߞߊ߲ ߠߎ߬ ߟߋ߬ ߟߊ߫ [[ߝߎߥߊ]] ߣߌ߫ ߝߎߥߊ߫ ߘߊ߫ ߟߊ߫ ߟߎ߬ ߘߐ߫ ߓߘߍߞߍ߭߸ ߊ߬ ߣߴߏ߬ ߢߐ߲߰ߘߐ߫ ߘߎ߰ ߜߛߋߞߙߋ ߟߎ߬ ߣߌ߫ ߕߎ߫ ߥߙߊߥߙߊ ߟߎ߬ ߘߐ߫<ref>ߞߎߡߊ ߢߌ߲߬ ߠߎ߫ ߕߊ߬ߣߍ߲߫  ߦߋ߫ ߊ߲ ߖߍ߬ߘߍ ߟߐ߲ߕߊ ߟߎ߬ ߟߋ߬ ߡߊ߬ ߓߌߦߊ߲ ߠߎ߬ ߞߐ߫</ref>. 
== ߝߙߋ ߣߌ߫ ߘߋ߲  ==
=== ߝߙߋ  ===
ߊ߬ߟߋ ߝߙߋ߫ ߢߊ߫ ߣߴߊ߬ ߕߎ߬ߡߊ ߟߎ߬ ߟߐ߲ߣߍ߲߫ ߕߍ߫ ߒ ߓߟߏ߫ ߡߎߣߎ߲߬߸ [ߊߟߎ߫ ߟߊ߫ ߡߊ߬ߜߍ߲ ߞߊ߬ߣߌ߲߬ߣߍ߲߫] 
ߘߋ߲ߠߌ߲ 
ߜߊ߬ߦߌ ߘߋ߲ ߦߋ߫ ߡߐ߬ ߟߊ߫ [[ߥߊ߬ߛߌ߬ߥߙߊ]] ߟߋ߬ ߟߊ߫ ߞߊ߬ ߥߏ߫ [[ߘߓߊ߬ߓߌߟߊ]] ߟߊ߫. ߊ߬ ߘߋ߲ ߠߊߡߐ߲ߣߍ߲߫ ߦߋ߫ ߟߋ߬ ߜߟߐߞߘߐ߫ ߦߏ߫ ߛߊ߬ߝߌ߬ߣߊ߬߸ ߊ߬ ߘߏ߲߬ ߡߊ߲ߓߏ߲߬ ߝߣߊ߫߸ ߞߟߏ ߦߴߊ߬ ߞߣߐ߫ ߦߏ߫ [[ߛߊ߬ߜߊ]]߸ ߞߏ߬ߣߵߊ߬ߟߋ߬ ߕߊ ߟߎ߬ ߞߐ߬ߟߐ ߟߊߜߍߣߍ߲߫ ߦߋ߫ ߟߋ߬. 

ߣߌ߫ ߛߊ߬ߜߊ ߦߋ߫ ߞߟߏ ߡߎ߬ߥߊ߲ ߣߌ߫ ߣߊ߯ߣߌ߲ ߕߍ߫ ߊ߬ ߛߌߦߊߡߊ߲ ߘߐ߫߸ ߒ߬ߓߊ߬ ߜߊ߬ߦߌ ߕߊ ߦߋ߫ ߞߟߏ߫ ߞߋߟߋ߲ ߣߌ߫ ߕߊ߲߫ ߠߎ߫ ߟߋ߬ ߕߍ߫. ߊ߬ ߛߌߦߊߡߊ߲ ߘߐ߫ ߞߘߎ߬ ߞߎ߲ߓߊ ߟߎ߬ ߞߟߏ ߡߌ߬ߛߍ߲߬ߡߊ߲߫ ߠߋ߬߸ ߞߵߊ߬ߟߎ߬ ߕߌߡߌ߲ߧߊ߫ ߞߊ߬ ߓߊ߲߫ ߞߵߊ߬ ߖߌ ߛߌߦߊߦߊ߫߸ ߞߘߎ߬ ߡߌߛߍ߲ ߠߎ߬ ߝߣߊ߫ ߞߟߏ ߞߎ߲߬ߓߊ߫ ߞߵߊ߬ ߟߊߡߐ߲߫ ߞߵߊ߬ ߝߎ߭ ߛߌߦߊߦߊ߫ ߞߊ߬ ߓߊ߲߫ ߞߵߊ߬ ߖߌ ߘߐ߯ߦߊ߫ ߞߵߏ߬ ߓߍ߯ ߟߴߊ߬ ߞߎ߬ߡߎ߲ ߞߊ߲߬ ߕߏߘߋߕߏߘߋ߫. 

ߊ߬ ߓߍ߯ ߦߋ߫ ߘߊߥߎ߲߫ ߠߊ߫ ߒ߬ ߠߊ߫ ߖߡߊ߬ߣߊ ߟߎ߬ ߘߐ߫ ߓߌߦߊ߲ߜߍ߲ߘߋ߲ ߠߎ߬ ߛߣߍ߬ߘߐ߬ߕߊ߰ߟߊ ߟߎ߬ ߓߟߏ߫߸ ߊ߬ ߦߋ߫ ߞߍ߫ ߟߊ߫ [[ߡߏ߬ߣߌ߲]] ߠߊ߫ ߡߏ߬ߛߏ ߟߎ߬ ߝߣߊ߫ ߓߟߏ߫߸ ߏ߬ ߡߍ߲ ߦߋ߫ ߞߍ߫ ߟߊ߫ ߘߊߓߐ ߣߌ߫ ߛߎ߲ߕߍ߮ ߟߎ߬ ߘߴ[[ߊߝߙߌߞߌ߫ ߕߟߋ߬ߓߋ|ߊߝߙߌߞߌ߬ ߕߟߋ߬ߓߋ]] ߘߐ߫ [[ߟߋ߬ߡߎ߬ߣߎ߲߬ߞߎߡߎ߲]] ߣߌ߫ [[ߕߏ߲ߓߋ]] ߟߎ߬ ߕߊ߲ߧߊ ߡߊ߬ ߛߐ߲߬<ref>ߕߍߕߍ߮ ߣߌ߲߬ ߞߣߐߘߐ ߟߎ߬ ߕߊ߬ߣߍ߲߫ ߦߋ߫ ߊ߲ ߖߍ߬ߘߍ ߟߐ߲ߕߊ ߟߎ߬ ߟߋ߬ ߡߊ߬ ߘߊߞߎ߲ ߠߎ߬ ߘߐ߫</ref>.

== ߥߙߎߣߍߦߊ ߕߎ߬ߡߊ  ==
ߥߙߎߣߍߦߊ ߕߎ߬ߡߊ ߟߊ߫߸ [[ߝߊ߬ߙߊ߲߬ߛߌ߫]] ߞߊ߬ ߜߊ߬ߦߌ߬ߞߏ ߘߏ߬ߣߌ߲߬ ߜߌߟߌ߲ ߣߴߊ߬ ߘߏ߬ߣߌ߲߫ ߗߋ߬ߖߎ߮ ߟߴߊ߬ ߟߴ[[ߊߝߙߌߞߌ߬ ߕߟߋ߬ߓߋ ߝߊ߬ߙߊ߲߬ߛߌ߫]] ߥߙߎߣߍ ߟߎ߬ ߘߐ߫. ߜߏ߬ߦߌ߬ߖߍ߲ ߕߘߍ߬ ߦߋ߫ ߛߙߊ߬ ߟߊ߫ ߘߊ߬ߡߊ ߡߍ߲ ߡߊ߫߸ ߊ߲ ߠߊ߫ ߡߐ߰ߓߊ ߟߎ߬ ߡߴߏ߬ ߢߊߝߐ߫ ߒ߬ ߧߋ߫ ߡߎߣߎ߲߬߸ ߓߊߏ߬ ߊ߬ߟߎ߫ ߕߎ߲߬ ߡߊ߫ ߖߌߘߊ߲ ߠߎ߬ ߓߙߍ߬ߦߊ ߟߐ߲߫, ߏ߬ ߘߐ߫ ߊ߲ ߞߎߡߊߕߐ߫ ߦߋ߫ ߜߊ߬ߦߌ ߛߊ߬ߙߊ ߟߋ߬ ߞߊ߲߬ ߕߋ߲߬<ref>(ߘߙߌߛߊ߬ ߥߐ߬ߟߐ) [[ߊߝߙߌߞߌ߫ ߕߟߋ߬ߓߋ|ߊߝߙߌߞߌ߬ ߕߟߋ߬ߓߋ]] [[ߡߊ߲߬ߘߋ߲߫]] ߓߍ߯ ߓߍ߲߬ߣߍ߲߫ ߦߋ߫ ߜߊ߬ߦߌ߬ߖߍ߲߬ߞߏ ߣߌ߲߬ ߡߊ߬߸ ߒߠߋ ߖߍ߬ߘߍ ߞߊ߬ ߊ߲ ߠߊ߫ ߡߐ߰ߓߊ ߘߏ߫ ߡߊߢߌ߬ߣߌ߲߬ߞߊ߫ ߥߊ߯ߕߌ ߏ߬ ߢߊߣߌ߲ ߠߎ߬ ߡߊ߬߸ ߏ߬ ߞߊ߬ ߡߍ߲ ߝߐ߫ ߒ ߧߋ߫߸ ߒ ߣߊ߬ ߏ߬ ߟߋ ߢߣߊߕߐ߬ߡߐ߲߬ ߠߊ߫ ߣߌ߲߬</ref>. 

ߜߊ߬ߦߌ߬ߖߍ߲߬ ߛߙߊ ߛߙߊߛߌ߰ߣߍ߲߫ ߕߘߍ߬ ߦߋ߫ ߡߐ߰ߞߎ߲ ߠߋ߬ ߡߊ߬߸ ߡߐ߱ ߞߋ߬ߟߋ߲߬ߞߋ߬ߟߋ߲߬ߠߊ ߓߍ߯ ߕߊ߫ ߞߌߘߊ ߖߊ߬ߕߋ ߘߏ߫߸ ߡߍ߲ ߕߘߍ߬ ߦߋ߫ ߛߙߊ߬ ߟߊ߫ ߘߌߦߊߜߏߦߊ ߟߊ߫ [[ߥߙߎߣߍߦߟߊ]] ߟߎ߬ ߢߍ߫. 

=== ߜߏ߬ߦߌ߬ߖߍ߲ ߓߐ߫ ߗߏ߮  ===
ߡߐ߱ ߟߎ߬ ߕߘߍ߬ ߦߋ߫ ߖߍ߲ߛߍ߲߫ ߠߊ߫ ߥߎߟߊ߫ ߞߣߐߟߊ ߟߎ߬ ߟߋ߬ ߟߊ߫ [[ߡߎ߬ߙߎ]] ߣߌ߫ ߞߐ߱ ߟߎ߬ ߘߌ߫߸ ߞߊ߬ ߕߊ߬ߡߌ߲߬ ߜߋ߬ߦߌ߬ߖߎ ߟߎ߬ ߡߊߕߍ߰ߕߍ߰ ߟߊ߫ ߞߊ߬ ߞߐ߱ ߞߴߊ߬ ߘߊ ߘߐ߫ ߛߴߊ߬ ߞߊߣߊ߬ ߕߏ߲ߘߋ߫߸ ߊ߬ ߣߌ߬ ߛߴߊ߬ߟߎ߬ ߡߐ߲ߣߍ߲ߢߐ߲߰ߡߊ ߘߌ߫ ߕߏ߫ ߞߊ߬ ߛߎ߬ߣߐ߬ ߢߐ߲߮ߝߍ߬ ߖߏߣߊ߫, ߊ߬ߟߎ߬ ߞߐߛߊߦߌ ߘߌ߫ ߕߊ߬ߡߌ߲߬ ߏ߬ ߟߎ߬ ߟߊߘߍ߰ ߟߊ߫ ߞߊ߬ ߛߏ߫ ߡߊߜߍ߲߫ ߛߊ߫. ߒ߬ߓߊ߬ ߏ߬ ߟߋ ߕߏ߫ ߕߴߌ ߘߐ߫ ߝߎߚߎ߫ ߝߏ߫ ߡߞߊ߬ߣߌ߲߬ߣߍ߲ ߦߋ߫ ߛߐ߬ߘߐ߲߬߸ ߏ߬ ߟߋ ߘߌ߫ ߕߐ߫ ߦߋ߫ [[ߥߙߎߣߍߦߊߟߌ ߞߎ߲߬ߠߊ߬ߛߌ߮]] ߟߎ߬ ߡߊ߬ ߛߊ߫. 

ߡߐ߰ ߛߌߦߊߡߊ߲߫ ߠߎ߫ ߟߋ߬ ߞߎ߲߭ ߕߏ߫ ߘߊ߫ ߜߏ߬ߦߌ߬ߓߐ߬ ߘߊߞߎ߲ ߠߎ߬ ߘߐ߫: [[ߛߊ߭]] ߟߊ߫ ߗߌ߲ߠߌ߲ ߞߏߛߐ߲߬߸ [[ߥߘߊ]] ߟߊ߫ ߡߌ߬ߘߊ߬ߟߌ ߞߏߛߐ߲߬߸ ߥߟߊ߫ ߞߊ߬ ߝߋߝߋ߫ ߥߎߟߊ ߟߎ߬ ߞߣߐ߫; ߣߌ߫ ߡߍ߲ ߡߴߊ߬ ߛߐ߬ߘߐ߲߬ ߥߟߴߊ߬ ߡߊ߫ ߘߝߊ߫߸ ߏ߬ ߘߌ߫ ߜߊ߬ߛߌ߫ ߜߏ߲߬ߛߊ߲ ߠߊ߫ ߓߍ߯ ߢߣߊ߫߸ ߥߟߊ߫ ߞߵߊ߬ ߛߘߌ߬ ߞߵߊ߬ ߟߊ߫ [[ߕߋ߬ߟߋ]] ߞߘߐ߫ ߓߍ߯ ߢߣߊ߫߸ ߏ߬ ߟߋ ߕߘߍ߬ ߦߋ߫ ߒ߬ ߓߋ߲ߓߊ ߟߎ߬ ߕߙߐߞߏ ߟߎ߬ ߘߐ߫ ߓߟߋ߬ߓߟߋ ߘߏ߫ ߘߌ߫<ref>ߓߍ߯ ߟߋ߬ ߓߍ߲߬ߣߍ߲߫ ߦߴߊ߬ ߡߊ߬ ߞߐߘߍ߫߸ ߌ ߦߋ߫ ߡߐ߬ߓߊ߬ߞߘߐ ߘߏ߫ ߢߌ߬ߣߌ߲߬ߞߴߊ߬ ߡߊ߬ ߓߊ߫ (ߕߎ߬ߓߊ߬ߓߎ߬ ߕߟߋ ߜߊ߬ߦߌ߬ߖߍ߲߬ߞߏ ߞߍ߫ ߘߊ߫ ߘߌ߬؟)</ref>. 
== ߦߟߌߡߊߛߙߋ ߟߎ߬  ==
