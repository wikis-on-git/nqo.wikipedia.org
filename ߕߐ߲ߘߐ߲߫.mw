{{ߘߕߊߓߐߞߛ}}

'''ߕߐ߲ߘߐ߲߫''' ߦߋ߫ [[ߖߌ߬ߣߍ߫]] ߕߟߋ߬ߓߋ߬ ߛߏ ߘߏ߫ ߟߋ߬ ߘߌ߫. ߡߙߊ߬ߘߊ߬ߘߎ߯ߟߊ ߏ߬ ߦߋ߫ [[ߘߎ߬ߓߙߋߞߊ߬ ߡߙߊ߬ߓߊ߰ߘߊ]] ߟߋ߬ ߘߐ߫߸ [[ߞߌ߲ߘߌߦߊ߫ ߕߌ߲߬ߞߎߘߎ߲]] ߘߐ߫. ߊ߬ ߦߋ߫ [[ߞߐߣߊߞߙߌ߫]] ߞߎߘߍ߫ ߁߈߀ ߠߋ߬ ߟߊ߫<ref>[http://fr.wikipedia.org/wiki/tondon] ߞߎߡߘߊ ߣߌ߲߬ ߘߟߊߡߌ߬ߘߊ߬ߣߍ߲߫ ߦߋ߫ ߞߊ߬ ߝߘߊ߫ ߝߊ߬ߙߊ߲߬ߛߌ ߥߞߌߔߋߘߌߦߊ ߟߋ߬ ߟߊ߫</ref>.

== ߛߌ߰ߓߊ߮ ==
ߕߐ߲ߘߐ߲߫ ߛߌ߰ߓߊ߮ ߕߘߍ߬ ߦߋ߫ ߡߐ߰ ߁߆߀߀߀ ߟߋ߬ ߘߌ߫ ߂߀߀߈ ߠߊ߫߸ ߞߊ߬ ߣߊ߬ ߞߍ߫ ߡߐ߰ ߅߂߁߁߄ ߘߌ߫ ߂߀߁߆ ߟߊ߫.

== ߘߐ߬ߝߐ ==
ߕߐ߲ߘߐ߲߫ ߠߋ߬ ߕߘߍ߬ ߦߋ߫ ߟߓߊߦߊ߫ ߞߣߍߟߋ߲ ߞߎ߲߬ߠߊ߬ߛߌ߰ߟߌ ߡߊߞߍߦߌߟߊ ߘߌ߫.

߁߉߅߀ ߟߊ߫߸ ߖߊ߲߬ߖߏ߲ ߘߏ߫ ߕߍ߰ ߘߊ߬ ߛߴߏ߬ ߞߣߐ߫ ߡߍ߲ ߞߐ߲߬ ߘߊ߫ ߘߍ߲ߖߘߍߟߦߊ ߢߍ߫߸ ߞߣߍߟߋ߲߫ ߞߎ߲ߕߌ߮ ߘߏ߫ ߞߏ߫ ߊ߬ߟߌ߬ߡߊߡߌ߲߬ ߘߊ߬ߝ߭ߌߘ ߛߌ߬ߟߊ߸ ߏ߬ ߟߋ ߞߵߊ߬ ߞߊߘߊ߲߫ [[ߊߝߙߌߞߌ߬ ߓߍ߯ߦߊ ߟߊ߬ߘߍ]] ߟߊ߫ ߕߏ߰ߝߏ ߞߎ߲߬ߠߊߛߊ߬ߦߌ߫ ߞߏ ߘߐ߫ ߕߐ߲ߘߐ߲߫ ߛߏ ߣߌ߲߬ ߠߋ ߞߣߐ߫߸ ߏ߬ ߞߍ߫ ߘߊ߫ ߛߊߓߎ߫ ߘߌ߫ ߞߊ߬ ߖߊ߲߬ߖߏ߲߬ ߓߐߣߍ߲ߢߐ߲߰ߡߊ ߟߎ߬ ߟߊߥߟߌ߬. ߁߉߅߄ ߥߊ߬ߛߌ߬ߥߙߊ ߟߊ߫߸ ߊ߬ ߦߌ߬ߘߊ߬ ߘߊ߫ ߞߏ߫ ߊ߬ߟߌ߬ߡߊߡߌ߲߬ ߘߊ߬ߝ߭ߌߘ ߛߌ߬ߟߊ ߞߊ߬ ߊ.ߓ.ߟ ߞߊ߲ߛߏ߲߫ ߛߎߥߊ߲ߘߟߌ ߘߐ߫. ߛߏ ߥߎߦߋ߲ ߥߙߊ߬ ߘߊ߫ ߁߉߅߅ ߓߌ߲ߠߊߥߎߟߋ߲ ߠߊ߫ ߕߎ߲߯ߣߌ߲߫߸ ߞߵߊ߬ ߕߘߍ߬ [[ߖߊ߯ߓߊ߫ ߞߟߍ߫ ߝߌߟߊߣߊ߲]] ߣߊ߲߬ߕߌ߰ ߞߘߐ ߗߍߙߑߣߐ߬ ߞߡߊ߬ߙߊ߫ ߣߌ߫ ߊ.ߓ.ߟ ߕߐ߲ߘߋ߲߫ ߛߋ߯ߦߌ߲߫ ߜߘߍ߫ ߟߎ߫ ߡߌ߬ߣߊ߬ ߘߊ߫ ߢߐ߲߮ ߝߍ߬. ߊ߬ߟߌ߬ߡߊߡߌ߲߬ ߘߊ߬ߝ߭ߌߘ ߛߌ߬ߟߊ ߡߍ߲ ߞߵߊ߬ߟߎ߫ ߡߌ߬ߘߊ߬߸ ߏ߬ ߞߵߊ߬ ߦߌ߬ߘߊ߬ ߞߴߊ߬ߟߎ߫ ߣߴߊ߬ߟߎ߫ ߟߊ߫ ߗߋߘߊ ߖߡߊ߬ߙߌ ߛߐ߬ߛߐ߬ ߟߊ߫ ߟߋ߬߸ ߊ߬ ߣߌ߫ ߞߊ߬ ߕߌ߲߬ߞߎߘߎ߲ ߣߌߛߐ߲ߞߐ ߝߘߎߝߘߎ߫߸ ߞߊ߬ ߓߌ߬ߟߊ߬ ߞߣߍߟߋ߲߫ ߞߎ߲ߕߌ߮ ߟߊ߫ ߕߐ߬ߣߐ ߖߊ߯ߛߌ߫. 

ߞߏ߲ߞߏߜߍ ߈, ߁߉߅߈ ߠߊ߫߸ ߛߌ߬ߟߊ ߥߊ߫ ߘߊ߫ ߓߐߒߡߊߟߌ ߟߊ߫ ߕߏ߯ߘߊ ߘߏ߫ ߟߊ߫ ߞߏ߫ ߓߋߓߦߊ߫߸ ߞߴߊ߬ ߥߊ߫ ߕߐ߫ ߣߌߛߐ߲ߞߐ߫ ߡߞߊߣߌ߲ ߠߊ߫ ߦߋ߲߬. ߕߏ߯ߘߟߊߡߐ߮ ߏ߬ ߟߎ߫ ߞߊ߬ ߔߊߞߌߛߦߊ ߘߏ߫ ߟߊߥߌ߬ߟߌ߫ ߊ߬ ߞߊ߲ߡߊ߬ ߦߋ߲߬ ߞߵߊ߬ ߝߐ߫ ߞߏ߫ ߒ߬ ߓߘߊ߫ ߓߊ߲߫ ߣߌߛߐ߲ߞߐ߫ ߡߞߊߣߌ߲ߣߍ߲ ߛߙߊ߬ ߟߊ߫. ߊ߬ߟߌ߬ߡߊߡߌ߲߬ ߘߊ߬ߝ߭ߌߘ ߛߌ߬ߟߊ ߣߴߊ߬ ߞߐߓߌߟߊߘߋ߲ ߠߎ߬ ߞߵߊ߬ ߦߌ߬ߘߊ߬ ߞߏ߫ ߝߏ߫ ߞߊ߬ ߣߌߛߐ߲ߞߐ ߛߊ߬ߙߊ߫ ߟߋ߬ ߕߘߋ߫. ߏ߬ ߞߍ ߡߏ߬ߛߏ ߘߏ߫ ߟߎ߫ ߣߊ߬ ߘߴߊ߬ ߕߘߍ߬ ߞߵߊ߬ ߟߊ߫ ߡߙߊ߬ߡߊ߬ߝߋ߲ ߡߌ߬ߘߵߊ߬ ߟߊ߫ ߞߊ߬ ߓߊ߲߫ ߞߵߊ߬ ߝߴߊ߬ ߢߍ߫ ߞߴߊ߬ ߦߴߊ߬ ߞߐߛߊ߬ߦߌ߫ ߕߐ߲ߘߐ߲߫. ߏ߬ ߘߎ߬ߛߊ߬ߜߍ ߛߐ߰ߡߊ߬ߘߊ ߟߊ߫߸ ߣߊ߲߬ߕߌ߰ (escadron) ߘߏ߫ ߟߎ߫ ߥߟߌ߬ ߘߊ߫ [[ߞߐߣߊߞߙߌ߫]] ߞߊ߬ ߛߋ߫ ߘߊߞߎ߲ ߘߐ߫ ߦߋ߲߬߸ ߊ߬ߟߎ߬ ߣߌ߫ (auxiliaire) ߡߐ߰ ߄߀ ߖߊ߬ߕߋ߫ ߘߌ߫. ߛߏ ߛߌ߰ߓߊ߮ ߟߎ߬ ߞߊ߬ ߣߊ߬ߟߌ ߏ߬ ߞߐߞߐ߬ߣߐ߲߫ ߏ߬ ߟߎ߫ ߡߍ߲ ߠߎ߬ ߝߊ߲߬ߓߊ ߕߘߍ߬ ߦߋ߫ ߡߏ߬ߛߏ ߟߎ߬ ߘߌ߫߸ ߞߊ߬ ߕߊ߬ߡߌ߲߬ ߊ߬ߟߎ߫ ߛߍ߬ߓߍߘߏ߲߬ ߠߊ߫ ߞߓߊ߫ ߟߊߝߟߌ ߟߊ߫. ߕߐ߲ߓߟߏߡߊ ߟߎ߬ ߝߣߊ߫ ߞߊ߬ ߟߊߞߙߌߡߏߗ߭ߍߣߌ߲ [[ߞߌ߬ߛߍ߬ߜߘߊ]] ߟߊߝߟߌ߬ ߊ߬ߟߎ߫ ߞߊ߲߬ ߛߊ߫ ߞߵߊ߬ߟߎ߫ ߘߐߖߍ߲ߛߍ߲߫. ߏ߬ ߞߍ ߛߌ߬ߟߊ ߞߵߊ߬ ߟߊ߫ ߝߊ߲߭ ߓߏ߬ߛߴߊ߬ ߟߊ߭ ߘߐ߫ ߞߊ߬ ߘߏ߲߬ ߡߎߙߎ߲ߕߌ ߟߎ߬ ߕߎ߫ ߘߐ߫. ߊ߬ ߛߋ߫ ߘߊ߫ ߞߊ߬ ߡߐ߰ ߃߇ ߖߊ߬ߕߋ߫ ߖߐߞߌ߫ ߡߎߙߎ߲ߕߌ ߟߎ߬ ߘߐ߫. ߏ߬ ߓߍ߯ ߣߴߊ߬ ߕߊ߫ ߡߎߙߎ߲ߕߌ ߦߋ߫ ߣߐ߬ߝߍ߬ߜߍ߲ ߞߊ߲߬ ߝߏ߲߬ߘߏ߬ ߞߊ߲߬ߠߊ ߟߎ߬ ߘߐ߫߸ ߛߌ߬ߟߊ ߞߵߊ߬ ߥߎ߬ߙߎ߲߬ߓߊ߫ ߗߍߙߑߣߐ߬ ߞߡߊ߬ߙߊ߫ ߟߊ߫ ߟߎ ߞߣߐ߫߸ ߞߊ߬ ߥߴߊ߬ ߡߏ߬ߛߏ ߒߓߊߟߌߦߊ߫ ߞߡߊ߬ߙߊ߫ ߛߊ߲߬ ߂߆ ߞߏ߬ߙߌ߬ߣߍ߲߫ ߔߌߕߐ ߕߘߍ߬߸ ߞߵߏ߬ ߕߍ߰ ߊ߬ ߘߓߍ (ߞߣߐ) ߘߐ߫ ߊ߬ ߟߊ߫ ߝߊ߲߭ ߠߊ߫ ߓߎ߲ߖߊ߲߫. ߒߓߊߟߌߦߊ߫ ߕߊ߬ ߘߊ߫ ߞߊ߬ ߥߴߊ߬ ߘߌ߫ ߘߊ߲ߘߊߛߏ ߟߊ߫ ߞߐߣߊߞߙߌ߫߸ ߘߊ߲ߘߊߟߌ ߣߴߊ߬ ߕߊ߫߸ ߘߋ߲ ߛߊ߬ ߘߊ߫ ߏ߬ ߞߍ ߕߋ߬ߟߋ߫ ߝߌ߬ߟߊ ߡߊ߬ (ߞߵߊ߬ ߛߊ߬ߣߍ߲ ߡߏߦߌ߫)߸ ߞߏ߲ߞߏߜߍ ߁߁, ߁߉߅߅ ߟߊ߫. [[ߒߓߊߟߌߦߊ߫ ߞߡߊ߬ߙߊ߫]] ߡߍ߲ ߕߘߍ߬ ߦߋ߫ ߘߋ߲ߓߊ ߘߌ߫߸ ߏ߬ ߝߣߊ߫ ߛߊ߬ ߘߊ߫ ߞߏ߲ߞߏߜߍ ߁߈ ߡߊ߬. ߏ߬ ߓߍ߯ ߞߍ ߦߴߌ ߘߴߊ߬ ߗߍ߬ ߗߍߙߑߣߐ߬ ߞߡߊ߬ߙߊ߫ ߦߴߊ߬ߟߎ߫ ߓߟߏ߫ ߥߛߎ ߟߊ߫߸ ߞߵߊ߬ ߞߎ߬ߡߊ߲߬ߘߌ߫ ߊ߬ ߡߏ߬ߛߏ ߓߊߘߍ ߢߣߊߓߊ߯ߦߊ ߡߊ߬. ߊ.ߓ.ߟ ߞߎ߲߬ߕߌ߯ [[ߛߋߞߎ߬ ߕߎ߬ߙߋ|ߊߤߊߡߍߘ ߛߋߞߎ߬ ߕߎ߬ߙߋ]] ߡߍ߲ ߣߊ߬ ߘߊ߫ ߞߍ߫ ߖߌ߬ߣߍ߫ ߞߊ߲ߕߌ߮ ߘߌ߫ ߞߐ ߟߊ߫߸ ߏ߬ ߞߵߊ߬ ߛߋ߲߬ߝߊ߫ ߞߊ߬ ߣߊ߬ ߓߊߘߍ߮ ߞߴߊ߬ ߢߣߊ߫߸ ߊ߬ߟߋ ߟߋ߬ ߞߊ߬ ߛߎ߬ߓߏ߲߬ߘߊ߬ߟߊ߫ ߓߋߟߋ߲ߠߊ ߞߊ߬ߙߊ߲߫. 

== ߖߎ߬ߓߌߟߊ ߟߎ߬ ==
߂߀߁߅ ߟߊ߫߸ [[ߞߊ߬ߟߋ߬ߕߊ߫ ߢߎߡߍߓߊߟߊ߲]] ߣߌ߫ ߛߍ߲ ߘߏ߫ ߟߊ߫ ߘߊ߫ ߓߊߘߌ ߓߊ ߞߊ߲߬ ߞߊ߬ ߛߏ ߓߐ߫ ߟߊ߬ߞߋ߲ߛߎ ߘߐ߫.

== ߦߟߌߡߊߛߙߋ ߟߎ߬ ==

[[ߦߌߟߡߊ:ߖߌ߬ߣߍ߫ ߡߙߊ߬ߓߊ߰ߘߊ]]
[[ߦߌߟߡߊ:ߖߌ߬ߣߍ߬ ߛߏ]]
[[ߦߌߟߡߊ:ߖߌ߬ߣߍ߫ ߘߎ߰ߡߊ߬ߛߓߍ ߛߌ߰ߝߏ߲]]
[[ߦߌߟߡߊ:ߞߐߜߍ ߡߍ߲ ߦߋ߫ p17 ߟߊߓߊ߯ߙߊ߫ ߟߊ߫]]
[[ߦߌߟߡߊ:ߥߞߌߘߕߊ ߘߎ߰ߡߊ߬ߛߓߍ ߛߌ߰ߝߏ߲]]
