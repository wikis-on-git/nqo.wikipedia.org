{{ߘߕߊߓߐߞߛ}}

'''ߌߕߍߙ ߖߌ߲߬ߓߏ߲ ߞߟߊߓߍ߲''' ߏ߬ ߘߏ߲߬ ߘߴߊߡߋߙߌߞߌ߬ ߞߟߍ߬ߓߏߟߏ߲ ߠߎ߬ ߘߍ߬ߡߍ߲߬ߣߍ߲ ߥߍߤߑߡߊߗߕ ߣߊ߲߬ߕߌ߮ ߟߎ߬ ߓߟߏ߫ [[ߖߊ߯ߓߊ߫ ߞߟߍ߫ ߝߌߟߊߣߊ߲]] ߓߊ߲߫ ߕߎߡߊ ߟߊ߫߸ ߊ߬ ߣߌ߫ ߝߊ߬ߙߊ߲߬ߛߌ߫ ߓߘߍ߬ߓߘߍ߬ߟߌ߬ߟߊ ߡߍ߲ ߠߎ߬ ߡߌ߬ߣߊ߬ߣߍ߲߫ ߕߘߍ߬ ߦߋ߫ ߞߵߊ߬ߟߎ߫ ߓߌ߬ߟߊ߬ ߥߛߎ ߟߊ߫ ߦߋ߲߬ ߣߴߏ߬ ߟߎ߫ ߣߊ߬ ߘߊ߫ ߟߊߓߐ߫, ߏ߬ ߟߎ߬ ߣߌ߫ [[ߥߊߝߍ߲-ߍߛ.ߍߛ]] ߟߎ߫ ߟߋ߬ ߕߍ߫. ߡߍ߲ ߢߊߝߐ ߞߎ߲߬ ߖߐ߲ߖߐ߲ ߦߋ߫ ߢߌ߲߬ߧߊ߫ ߟߐ߯ߟߊߓߊߟߌ ߘߌ߫ ߡߍ߲ ߣߊ߬ ߘߊ߫ ߞߍ߫߸ ߞߟߊߓߍ߲ ߣߊ߬ ߘߊ߫ ߞߟߌ߫ ߏ߬ ߟߋ ߘߐ߫ ߞߏ߫ ߖߊ߯ߓߊ߫ ߞߟߍ߫ ߝߌߟߊߣߊ߲ «ߞߏ ߓߍ߯ ߘߐ߫ ߟߏ߲ߟߊ߲».
==ߞߟߏߜߍߢߐ߲==
߁߉߄߀ ߓߊ߲߫ ߕߎߡߊ ߟߊ߫߸ [[ߌߕߍߙ ߖߌ߲߬ߓߏ߲]] ߕߊ߬ ߘߊ߫ ߛߎߝߙߎ ߟߴ[[ߊߟߏߡߊ߲ߘߎ߯]] ߞߎ߲߬ߠߊ߬ߛߌ߮ ߓߟߏ߫ ߊ߬ ߕߌ߰ [[ߝߊߙߊ߲ߖ߭ ߜ߭ߑߙߎߣߍ߫]] ߟߎ߫ ߡߊ߬߸ ߞߊ߬ ߓߊ߲߫ ߞߵߊ߬ ߕߵߊ߬ߟߎ߬ ߓߟߏ߫ ߁߉߄߃ ߞߏ߲ߞߏߜߍ ߕߟߋ߬ ߇ ߟߊ߫ ߝߊߙߌ߲ 
ߞߟߍ߬ߕߌ߰ [[ߍߛ.ߍߛ ߐߛߑߥߊߟߘ ߔߐߤߟ]] ߓߟߏ߫ ߤߍ߲ߌߙߌߛ߭ ߤߌߡߑߟߍߙ ߟߊ߫ ߖߊ߬ߡߊߙߌ ߟߊ߫. ߁߉߄߃ ߞߏ߲ߞߏߘߌ߬ߓߌ ߂߅߸ ߖߌ߲߬ߓߏ߲ ߟߊߞߊ߬ ߘߊ߫ ߞߵߊ߬ ߞߍ߫ ߘߊ߯ ߡߌ߬ߘߊ߬ߣߍ߲ ߘߏ߫ ߘߌ߫ ߘߊ߯ ߞߐߡߊߓߌ߲ߓߌ߲ߣߍ߲ ߘߊߞߏ߫ ߘߌ߫߸ ߞߊ߬ [[ߞߍ߬ߟߍ ߞߎ߲߬ߞߏ߬ߕߐ߫]] ߢߊ߬ߕߣߐ߬ߡߊ ߟߎ߬ ߟߊߥߛߎ߫ ߦߋ߲߬ ߙߍߌߛ߭ ߟߎ߫ ߢߍ߫߸ ߡߍ߲ ߠߎ߬ ߝߊ߲߬ߓߊ ߕߘߍ߬ ߦߋ߫ ߝߊ߬ߙߊ߲ߛߌ߬ߞߊ ߟߎ߬ ߘߌ߫߸ ߝߙߊߟߊߕߏߟߊ߲ߕߊ߲ߠߊ [[ߗ߭ߊ߲߭ ߓߙߏߕߙߊ߫]] ߕߘߍ߬ ߦߴߊ߬ߟߎ߬ ߘߐ߫߸ ߊ߬ ߣߌ߫ ߞߏߕߌ߯ ߝߟߐ [[ߋߘߎߥߊߙߘ ߘߟߊߘߌߦߍߙ]]߸ ߊ߬ ߣߌ߫ [[ߔߏߟ ߙߋߦߑߣߏߘ]] (ߙߌߐߡ ߞߕߌߟߊ ߞߐ ߘߐ߫)߸ ߛߏ߬ߝߊ߬ ߥߣߊ߬ ߞߘߐ ߡߏ߬ߙߌߛ ߜߊߡߋߟߍ߲߫ (ߙߌߐߡ ߞߕߌߟߊ ߞߐ߫) ߣߌ߫ [[ߡߊߞߛߌߡ ߥߋߦߑߜ߭ߊ߲ߘ]]߸ ߞߟߏߜߟߍߦߟߊ ߡߊ߬ߙߌ-ߊߢߍߛ ߞߊߌߟߏ߫߸ [[ߛ߭ߊߙߟ ߘߋ߫ ߜ߭ߏߟ]] ߞߘߐ߬ߡߛߏ߫߸ ߞߟߏߜߟߍߦߟߊ ߝߑߙߊ߲ߛߏߥߊ߫ ߘߋ߬ ߟߊ߫ ߙߏߞߋ߫߸ ߊ߬ ߣߌ߫ ߝߣߊ߫ ߕߐ߰ߕߐ߰ߟߌ߬ߟߊ߫ ߟߋߐ߲ߣ ߗ߭ߎߤߏߞ. 
==ߞߟߊߓߍ߲==
ߘߓߊ߬ߕߊ ߃/߁߉߄߅߸ [[ߖ߭ߑߝ߭ߏߣߡߌߙ ߞߎߞߏߝ߭ߌߞ]] ߡߍ߲ ߕߘߍ߬ ߦߋ߫ [[ߦߎߜ߭ߏߛߑߟߊߝ߭ߌ߫]] ߡߐ߰ ߞߟߏߜߟߍ߬ߦߊ߬ߣߍ߲ ߠߎ߬ ߘߏ߫ ߘߌ߫߸ ߏ߬ ߡߍ߲ ߕߘߍ߬ ߦߋ߫ ߓߊ߯ߙߊ߫ ߟߊ߫ ߞߵߊ߬ ߘߐ߭ߘߏ߲߬ ߥߛߎߟߊߘߋ߲ ߠߎ߬ ߟߊ߫߸ ߏ߬ ߓߐ߫ ߘߊ߫ ߖߌ߲߬ߓߏ߲ ߞߣߐ߫ ߢߍߛߓߍ ߘߏ߫ ߘߌ߫ ߞߊ߬ ߥߴߊ߬ ߡߊߟߐ߬ ߥߛߎߓߏ߲ ߡߙߊ߬ߓߊ߮ [[ߛߋߓߊߛߑߕߍ߲߫ ߥߌߡߍߙ]] ߟߊ߫ ߖߊ߬ߡߊߙߌ ߟߊ߫. ߗߋߛߓߍ ߘߏ߫ ߕߘߍ߬ ߞߎߞߏߝ߭ߌߞ ߓߟߏ߫ ߡߍ߲ ߛߓߍߣߍ߲߫ ߕߘߍ߬ ߦߋ߫ ߊ߲߬ߜ߭ߌߟߋ ߘߐ߫߸ ߡߍ߲ ߕߘߍ߬ ߦߋ߫ ߘߍ߬ߡߍ߲߬ߠߌ߲߬ ߢߌ߬ߣߌ߲߬ߞߊ߲ ߘߌ߫ ߞߴߊ߬ߟߎ߬ ߦߋ߫ ߣߴߊߡߋߙߌߞߌߞߊ߫ ߝߟߐ߫ ߛߋߣߍ߲ ߠߎ߬ ߡߊߜߍ߲߫ ߦߋ߲߬. [[ߥߐߙߑߜ߭ߟ]] ߛߏ ߕߘߍ߬ ߦߴߊ߬ߟߎ߫ ߞߎߘߍ߫ ߈ ߠߊ߫ ߞߊߙߊ߲ߞߊߙߊ߲ ߠߊ߫߸ ߞߏ߬ߣߌ߲߬ ߏ߬ ߟߎ߫ ߕߘߍ߬ ߦߋ߫ [[ߊߟߏߡߊ߲ߘߎ߯ ߞߟߍ߬ߘߋ߲]] ߠߎ߬ ߓߟߏ߫ ߡߎߣߎ߲߬߸ ߞߎߞߏߝ߭ߌߞ ߓߌ߬ߟߊ߬ ߘߊ߫ ߓߊߖߟߎ ߌ߲ߣ ߝߏ߲ߝߊ߲߫ ߞߣߐߟߊ ߟߋ߬ ߝߍ߬ ߞߊ߬ ߥߊ߫ [[ߌ߲ߛߓߑߙߎߞ]] ߝߊ߲߭ ߝߍ߬߸ ߏ߬ ߡߍ߲ ߝߏ߬ߣߊ߲ ߕߘߍ߬ ߦߋ߫ ߞߎߘߍ߫ ߆߄ ߘߌ߫. ߊ߬ ߘߏ߲߬ ߘߊ߫ ߛߏߞߐߞߊ߲߬ ߥߎ߬ߙߘߊ߬ߣߍ߲ ߠߊ߫߸ ߞߊ߬ ߥߴ[[ߊߡߋߙߌߞߌ߬ ߛߋ߲߬ߠߊ߬ߞߟߍ߬ߟߊ]] ߞߟߍ߬ߓߏߟߏ߲߫ ߁߀߃߲ ߞߙߎ߫ ߄߀߉߲ ߠߎ߬ ߟߊߛߐ߬ߘߐ߲߫ ߞ.ߘ ߝߊ߬ߘߌ߬ ߆߲ ߠߎ߬ (US VI Corps) ߘߐ߫߸ ߞߊ߬ ߥߊ߫ ߖߌ߲߬ߓߏ߲ ߥߛߎߟߊߘߋ߲ ߠߎ߬ ߟߊ߫ ߗߋߛߓߍ ߟߊߕߊ߬ߡߌ߲߬ ߊ߬ߟߎ߫ ߡߊ߬. ߣߊ߲߬ߕߌ߰ ߞߙߎ ߡߍ߲ ߠߎ߬ ߕߘߍ߬ ߦߋ߫ ߘߏ߲߬ߘߊ ߟߴߏ߬ ߘߌ߫߸ ߏ߬ ߟߎ߫ ߕߎ߲߬ ߕߴߛߋ߫ ߥߛߎߘߋ߲ ߠߎ߬ ߟߊߞߛߌ߫ ߘߐߓߛߏߟߌ߫ ߞߍ߫ ߟߊ߫ ߒ߬ߞߵߊ߬ߟߎ߫ ߞߊ߬ ߟߊ߬ߤߘߌ ߕߊ߬ ߞߎߞߏߝ߭ߌߞ ߢߍ߫ ߞߴߊ߬ߟߎ߬ ߘߌ߫ ߘߊ߲߬ߕߍ߰ߟߌ ߞߍ߫ ߘߊ߮ ߞߎ߲߬ߕߌ߮ ߟߎ߬ ߢߍ߫ ߘߓߊ߬ߕߊ ߕߟߋ߬ ߣߊ߯ߣߌ߲ ߛߐ߰ߡߊ߬ߘߊ ߟߊ߫. ߊ߬ߟߎ߫ ߞߊ߬ ߥߊ߬ߜߏ߬ߡߊ߬ ߞߋߟߋ߲߫ ߠߊߥߟߌ߬ ߞߊ߬ ߥߊ߫ ߖߌ߲߬ߓߏ߲ ߝߊ߲߭ ߝߍ߬ ߞߏ߬ߣߌ߲߬ ߏ߬ ߟߎ߬ ߟߊߟߐ߬ ߘߊ߫ ߘߐ߬ߝߏ߬ߘߏ߲߬ߠߌ߲ ߓߟߏ߫ ߗ߭ߍ߲ߓߊߛ߭ ߡߊߜߍ߲ ߘߐ߫߸ ߦߋ߲߬ ߡߍ߲ ߦߋ߫ ߛߌߟߊ ߕߟߊ ߟߊ߫ ߞߊ߬ ߥߊ߫ ߌߕߍߙ ߡߊ߬߸ ߒ߬ߞߵߊ߬ ߝߐ߫ ߘߴߊ߬ߟߎ߬ ߢߍ߫ ߞߴߊ߬ߟߎ߬ ߦߋ߫ ߥߴߊߡߋߙߌߞߌ߬ ߛߋ߲߬ߠߊ߬ߞߟߍ߬ߟߊ ߞߟߍ߬ߓߏߟߏ߲߫ ߃߆߲ ߠߎ߬ ߕߘߍ߬ ߕߟߋ߬ߓߐ ߘߐ߫. ߝߏ߫ ߜߋ߬ߕߋߜߋ߬ (ߗ߭ߌߔ / ߖߌߔ) ߂ ߟߋ߬ ߘߐߙߐ߲߫ ߞߵߊ߬ߟߎ߬ ߟߊ߫ ߛߌߟߊ ߘߊߓߊ߲߫ ߞߊ߬ ߥߊ߫ ߛߋ߫ ߖߌ߲߬ߓߏ߲ ߡߊ߬. ߞߊ߬ ߓߍ߲߬ ߞߎߞߏߝ߭ߌߞ ߟߊ߫ ߞߐߛߊߦߌ߲߫ ߓߊߟߌߦߊ ߡߊ߬ ߊ߬ ߣߌ߫ ߘߊߞߏ߫ ߡߙߊ߬ߓߊ߰ ߞߘߐ ߋߘߎߥߊߙߘ ߥߍߌߕߍߙ ߟߊ߫ ߛߊ߬ߦߊ ߡߊ߬ ߥߛߎ ߟߊ߫ ߛߌߞߊߒߡߊ߫ ߓߟߏߡߊ߬ ߘߓߊ߬ߕߊ ߂ ߡߊ߬߸ [[ߥߌߡߍߙ]] ߟߎ߬ ߛߌߟߊ߲߫ ߘߴߊ߬ߟߎ߫ ߖߍ߬ߘߍ ߣߌ ߘߌ߫ ߞߊ߬ ߦߙߐ ߘߐߞߊ߬. ߍߛ.ߍߛ-ߕߏߕߍ߲ߞߏߔߝߑߝ߭ߍߙߑߓߊ߲ߘ ߟߎ߫ ߓߐ߫ ߘߊ߫ ߖߌ߲߬ߓߏ߲ ߠߊ߫ ߏ߬ ߞߐ߫ ߕߎ߬ߡߊ߬ߣߍ߲߫ ߠߊ߫߸ ߏ߬ ߞߍ ߥߛߎߘߋ߲ ߠߎ߬ ߞߊ߬ ߖߌ߲߬ߓߏ߲ ߡߊ߬ߡߙߊ߬ߟߌ ߕߊ߬ ߞߵߊ߬ߟߎ߬ ߓߟߏߘߐߡߌ߬ߘߊ߫ ߡߙߊ߬ߡߊ߬ߝߋ߲߬ ߟߊߓߌ߬ߟߊ߬ߣߍ߲ ߠߎ߬ ߟߊ߫. ߓߊߏ߬ ߊ߬ߟߎ߫ ߡߊ߫ ߞߍ߫ ߞߎߞߏߝ߭ߌߞ ߟߊ߫ ߗߋߦߊߟߌ ߞߊ߬ߟߊߡߊ߬߸ ߥߛߎ ߖߋ߬ߓߌ߬ߦߊ߬ߟߊ ߟߎ߬ ߘߌ߬ߢߍ߬ ߘߊ߫ ߞߊ߬ ߗߍߞߌ߬ ߕߓߌߟߌߟߊ ߊ߲ߘߙߌߦߊߛ ߞߑߙߓߐߕ ߡߊ߬߸ ߞߴߊ߬ ߦߋ߫ ߥߊ߫ ߓߐ߫ ߥߐߙߑߜ߭ߟ ߘߓߊ߬ߕߊ ߕߟߋ߬ ߄ ߕߟߋ߬ߞߎߣߊ ߘߐ߫߸ ߛߴߊ߬ߟߎ߬ ߘߌ߫ ߘߍ߬ߡߍ߲߬ߓߊ߯ ߛߐ߬ߘߐ߲߬. ߞߊ߬ ߛߓߍ ߘߏ߫ ߘߏ߲߬ ߊ߬ ߓߟߏ߫ ߡߍ߲ ߡߎߣߎ߲ߣߍ߲߫ ߞߎߞߏߝ߭ߌߞ ߕߊ ߟߊ߫߸ ߊ߬ ߛߋ߫ ߘߊ߫ ߏߕߙߌߛ߭ ߞߟߏߜߟߍߦߟߊ ߘߏ߫ ߟߎ߫ ߡߊߛߐ߬ߘߐ߲߬ ߠߊ߫ ߛߏ ߞߣߐ߫ ߦߋ߲߬߸ ߡߍ߲ ߠߎ߬ ߟߊߓߌ߬ߟߊ߬ߣߍ߲߬ ߞߎߘߊ ߕߘߍ߬ ߦߋ߫ ߥߍߤߑߡߊߗߕ ߝߊ߲ߞߊ ߟߎ߫ ߓߟߏ߫ ߞߏ߬ߣߵߊ߬ ߡߌ߬ߘߊ߬ߛߊ߲ ߕߘߍ߬ ߦߋ߫ ߥߊߝߍ߲߫-ߍߛ.ߍߛ ߟߎ߫ ߓߟߏ߫. ߊ߬ߟߎ߬ ߟߥߊ߫ ߘߊ߫ ߡߙߊ߬ߓߊ߮ [[ߗ߭ߏߛߍߝ ߜ߭ߊ߲ߜ߭ߍߟ]] ߡߊ߬߸ ߏ߬ ߡߍ߲ ߕߘߍ߬ ߦߋ߫ ߥߍߤߑߡߊߗߕ ߞߟߍ߬ߘߋ߲߫ ߕߐ߬ ߕߏߣߍ߲ ߠߎ߬ ߞߎ߲߬ߠߊ߫ ߡߙߊ߬ߓߊ߮ ߘߌ߫߸ ߏ߬ ߟߎ߬ ߡߍ߲ ߠߎ߬ ߕߏߣߍ߲߫ ߦߋ߲߬ ߖߡߊ߬ߙߌ ߘߌ߫ ߞߴߊ߬ߟߎ߬ ߦߋ߫ ߞߍ߬ߟߍ ߞߍ߫ ߞߵߊ߬ߟߎ߫ ߡߊߛߊ߬ߡߊ߲߬߸ ߞߏ߬ߣߌ߲߬ ߏ߬ ߟߎ߬ ߡߴߏ߬ ߟߊߓߊ߬ߕߏ߬ ߘߋ߬ ߝߏ߫ ߞߊ߬ ߘߏ߲߬ ߕߌ߲߬ߞߎߘߎ߲ ߞߟߏߜߟߍߦߟߊ ߟߎ߬ ߘߐ߫ ߞߎ߲߬ߕߌ߮ ߘߌ߫. ߜ߭ߊ߲ߜ߭ߍߟ ߢߌߣߌ߲߫ ߘߴߊ߬ ߟߊ߫ ߞߙߎ ߘߌ߲߬ߞߌߙߊ ߓߊ߲ߓߊ߲ ߡߊ߬ ߛߏ ߞߣߐ߫ ߞߊ߬ ߕߌ߲߬ߞߎߘߎ߲ ߡߊ߬ߞߍ߬ߦߙߐ ߟߎ߬ ߟߊߞߊ߲ߘߊ߫ ߍߛ.ߍߛ ߟߎ߫ ߟߊ߫ ߕߊߢߐ߲߯ߓߐ ߡߊ߬. ߞߵߊ߬ ߕߘߍ߬ ߣߊߖ߭ߌ߫ ߟߓߊߕߏߟߊ ߟߎ߫ ߕߘߍ߬ ߦߋ߫ ߡߎ߮ ߞߐ߲ߞߐ߲ ߞߊ߲߬ ߝߢߐߘߊ ߓߍ߯ ߟߴߊ߬ߟߎ߫ ߣߊ߬ ߖߏ߲߬ߖߏ߲߬ ߜߍ ߦߋ߫ ߟߊ߫ ߥߟߊ߫ ߏߕߙߌߛ߭ߌߞߊ ߟߎ߬߸ ߊ߬ߟߎ߫ ߕߘߍ߬ ߦߋ߫ ߡߐ߰ ߡߊߦߟߍ߬ߣߍ߲ ߠߎ߬ ߝߊ߰ ߟߊ߫ ߊ߬ߟߎ߫ ߕߘߍ߬ ߦߴߊ߬ ߖߌ߰ ߟߊ߫ ߞߏ߫ ߡߍ߲ ߠߎ߬ ߦߴߊ߬ߟߎ߫ ߓߟߏߕߍ߰ ߞߏ ߘߐ߫. ߊ߬ ߘߌ߫ ߛߋ߫ ߞߍ߫ ߟߊ߫ ߥߊ߯ߕߌ߫ ߞߋߟߋ߲ ߏ߬ ߟߊ߫߸ ߞߙߎ ߘߏ߫ ߟߎ߫ ߞߵߊ߬ߟߎ߫ ߞߎ߲߬ߓߐ߫ ߡߍ߲ ߠߎ߬ ߡߊߟߐ߲߫ ߕߐ߮ ߦߋ߫ ߞߟߍ߬ߓߏ߬ߟߏ߲߬ ߂߃߲ ߛ߭ߊߙߑߡߊߣ ߞߌ߬ߛߍ߬ߞߎߟߎ߲߫ ߄ ߠߎ߬ ߘߌ߫߸ ߊߡߋߙߌߞߌ߬ ߝߊ߬ߘߌ߬ ߂߁߲ ߥߊ߬ߜߏ߬ߡߊ߬ ߓߏߟߏ߲ߝߘߊ ߁߂߲ ߘߐ߫߸ ߢߍߡߌߘߊ ߖߐ߲߭ߣ ߛ. ߖߊߞ ߟߌ߫ ߟߊ߫ ߡߊ߬ߡߙߊ߬ߟߌ ߞߘߐ߫߸ ߏ߬ ߟߎ߫ ߛߋ߫ ߘߊ߫ ߞߎߝߛߑߕߍ߲߫߸ ߏߕߙߌߛ߭߸ ߞߎߘߍ߫ ߁߃ ߟߊ߫ ߞߐ߬ߘߎ߮ ߘߐ߫. ߞߏ߬ߣߌ߲߬ ߟߌ߫ ߟߊ߫ ߞߟߍ߬ߓߏߟߏ߲ ߠߎ߬ ߛߋ߲߬ߠߊ߬ߛߎߡߦߊ߫ ߘߊ߫ (12th) ߛߋ߲߬ߠߊ߬ߞߟߍ ߓߏߟߏ߲ߝߘߊ߫ ߃߆߲ ߠߎ߬ ߘߐߞߐ߬ߣߐ߲ ߠߊ߫. ߜ߭ߊ߲ߜ߭ߍߟ ߞߵߊ߬ ߢߌߣߌ߲߫ ߟߌ߫ ߝߍ߬ ߞߏ߫ ߤߊߟߴߊ߬ ߡߊ߫ ߕߎ߲߬ߞߎߙߎ߲߫߸ ߊ߬ ߦߋ߫ ߘߌ߬ߢߍ߬ ߊ߬ ߦߋ߫ ߥߴߊ߬ߟߎ߬ ߘߍ߬ߡߍ߲߬ ߟߊ߬ߞߛߌ߬ߟߌ߬ ߗߋߦߊߟߌ ߟߊ߫. ߢߍߡߌߘߊ ߟߌ߫ ߞߊ߬ ߟߊ߬ߘߌ߬ߢߍ߬ߟߌ ߛߐ߬ߘߐ߲߫ ߊ߬ ߟߊ߫ QG ߣߊ߲߬ߕߌ߰ ߛߊ߲ߘߐߕߊ ߟߎ߬ ߟߊ߫ ߞߊߟߌߦߊ߫ ߘߐ߫. ߞߊ߬ ߓߍ߲߬ ߜ߭ߊ߲ߜ߭ߍߟ ߞߍ ߡߊ߬ ߞߊ߬ ߖߌ߲߬ߓߏ߲ ߡߊߟߐ߲߫ ߞߎߓߍߟߑߥߊߜ߭ߍ߲߫ ߡߊߗ߭ߐߙ߸ ߟߌ߫ ߞߵߊ߬ ߟߊ߫ ߞߌ߬ߛߍ߬ߞߎߟߎ߲ ߝߌ߬ߟߊ߬ ߟߎ߫ ߟߊߓߐ߫ ߞߊ߬ ߓߊ߲߫ ߞߊ߬ ߘߎ߯ߙߎ߫ (ߟߏ߯ߟߎ߫) ߜߘߍ߫ ߟߎ߫ ߡߊߞߟߌ߫ ߊ߬ ߣߌ߫ ߛߋ߲߬ߠߊ߬ߞߟߍ߬ߟߊ ߞߙߎ߫ ߁߄߃߲ ߣߌ߫ ߃߆߲ ߠߎ߬ ߟߊ߫ ߘߍ߬ߡߍ߲ ߠߎ߬ ߡߊߢߌߣߌ߲߫. ߞߏ߬ߣߌ߲߬ ߛߌߟߊ ߟߊ߫߸ ߟߌ߫ ߞߎߛߎ߲߫ ߘߊ߫ ߡߊ߬ߜߍ߲ ߠߎ߬ ߦߋ߲߬ ߠߊ߬ߛߐ߬ߘߐ߲߬ ߞߏ ߡߊ߬ ߞߊ߬ ߓߍ߲߬ ߣߴߊ߬ ߓߍ߲߬ ߘߊ߫ ߞߏ߫ ߞߍ ߡߊ߬ ߞߊ߬ ߛߍ߲߫ ߖߐ߲ߝߐ߲ߣߍ߲ ߠߊߛߐ߬ߘߐ߲߬. ߊ߬ ߞߵߊ߬ ߟߊ߫ ߞߌ߬ߛߍ߬ߞߎߟߎ߲ ߞߋߟߋ߲߫ ߕߴߊ߬ ߞߐ߫ ߦߋ߲߬ ߞߊ߬ ߛߍ߲ (pont / bridge) ߞߣߐ߬ߜߍ߲߫߸ ߊ߬ ߣߴߊߡߋߙߌߞߌ߬ ߣߊ߲߬ߕߌ߮ ߡߐ߰ ߁߄ ߘߐߙߐ߲߫ ߠߎ߫ ߟߋ߬ ߞߊ߬ ߛߌߟߊ ߘߊߓߊ߲߫߸ ߊ߬ ߣߌ߫ ߜ߭ߊ߲ߜ߭ߍߟ ߣߌ߫ ߟߊ߬ߓߏ߬ߙߌ߬ߟߊ߫ ߞߋߟߋ߲߫߸ ߊ߬ ߣߌ߫ ߞߊ߲ߓߋ߲ ߡߍ߲ ߕߘߍ߬ ߞߊ߬ ߊߟߏߡߊ߲ߘߎ߯ ߜߟߍ߬ߜߊ߬ߛߌ߬ߟߊ ߟߎ߬ ߡߊߘߏ߬ߣߌ߲߬. ߞߵߊ߬ߟߎ߬ ߕߏ߫ ߖߌ߲߬ߓߏ߲ ߡߊߜߍ߲ ߘߐ߫ ߞߎߘߍ߫ ߆ ߟߊ߫߸ ߊ߬ߟߎ߬ ߥߊ߫ ߘߊ߫ ߍߛ.ߍߛ ߞߙߎ ߘߏ߫ ߟߎ߫ ߕߍ߬ߘߍ߫ ߦߋ߲߬ ߡߍ߲ ߠߎ߬ ߕߘߍ߬ ߦߋ߫ ߓߊ߬ߟߊ߲ ߟߊ߫ ߞߏ ߘߐ߫ ߛߌߟߊ ߞߊ߲߬ ߦߋ߲߬. ߥߊ߯ߕߌ ߏ߬ ߟߊ߫ ߝߊ߬ߙߊ߲߬ߛߌ߫ ߥߛߎߘߋ߲ ߠߎ߬ ߞߵߊ߬ ߢߌߣߌ߲߫ ߍߛ.ߍߛ ߛߏ߬ߝߊ߬ ߥߣߊ ߞߎߙߕ-ߛߌߍߜ߭ߝߑߙߊߍߘ ߛ߭ߌߙߊߘߍߙ ߝߍ߬ ߊ߬ߟߎ߬ ߣߴߏ߬ ߡߍ߲ ߞߍ߫ ߘߊ߫ ߕߋߙߌ ߘߌ߫ ߞߵߊ߬ ߕߘߍ߬ ߏ߬ ߦߴߊ߬ ߝߊ߬ߘߌ ߘߐߖߏ߲ ߘߊߞߘߐ߫ ߦߋ߲߬ ߊ߬ ߟߊ߫ ߖߐߞߟߌ ߘߐ߫߸ ߞߴߏ߬ ߦߴߊ߬ ߞߊߘߊ߲߫ ߞߵߊ߬ߟߎ߬ ߟߊߞߊ߲ߘߊ߫. ߟߌ߫ ߛߋ߫ ߕߎߡߊ ߟߊ߫ ߖߌ߲߬ߓߏ߲ ߠߊ߫ ߦߋ߲߬߸ ߊ߬ ߣߴߊ߬ ߟߊ߫ ߞߟߍ߬ߘߋ߲ ߠߎ߬ ߟߊߛߣߍ߫ ߘߊ߫ ߛߍߥߊ ߣߌ߫ ߥߎ߬ߘߊ߲ ߠߋ߬ ߟߊ߫߸ ߒߞߵߊ߬ߟߎ߫ ߖߌ߱ߕߍ߰ ߘߴߊ߬ߟߎ߬ ߦߙߌߞߊ ߟߊ߫. ߟߌ߫ ߞߵߊ߬ ߟߊ߫ ߗߍ߬ߘߋ߲ ߠߎ߬ ߟߊߛߌ߰ ߖߌ߲߬ߕߏ߲ ߠߊߡߌߣߌ߲ ߘߐ߫ ߡߊ߬ߞߊ߲߬ߞߊ߲߬ߠߌ߲߬ ߓߟߏߡߊ߬߸ ߊ߬ ߣߌ߫ ߞߵߊ߬ ߟߊ߫ ߞߌ߬ߛߍ߬ߞߎߟߎ߲ ߝߣߊ߫ ߟߐ߬ߦߙߐ ߘߐߓߍ߲߬߸ ߓߌߛߏߕߍ߲߫ "ߖߋߣߌ߫"߸ ߘߏ߲߬ߘߊ ߓߊߖߎߡߊ ߟߊ߫. ߟߌ߫ ߞߊ߬ ߖߡߊ߬ߙߌ ߘߌ߫ ߝߊߙߊ߲߬ߛߌ߬ ߥߛߎߘߋ߲ ߠߎ߬ ߡߊ߬ ߞߴߊ߬ߟߎ߬ ߦߴߊ߬ߟߎ߬ ߢߡߊߘߏ߲߰߸ ߞߏ߬ߣߌ߲߬ ߊ߬ߟߎ߫ ߞߵߊ߬ߟߎ߫ ߟߐ߬ ߞߐߝߍ߬ ߞߊ߬ ߕߏ߲ ߕߊ߬ ߊߡߋߙߌߞߌ߬ ߣߊ߲߬ߕߌ߮ ߟߎ߬ ߣߌ߫ ߥߍߤߑߡߊߗߕ ߟߎ߫ ߝߍ߬. ߞߙߎ ߘߏ߫ ߟߎ߫ ߞߊ߬ ߛߎ ߞߎ߲߬ߕߊ߮ ߓߍ߯ ߞߍ߫ ߡߊ߬ߞߊ߲߬ߞߊ߲߬ߠߌ߲߬ߠߊ ߟߎ߬ ߖߋ߲߬ߖߋ߬ߟߌ߬ߡߊ߬ߟߐ ߞߊ߲߬ ߛߴߊ߬ߟߎ߬ ߘߌ߫ ߛߋ߫ ߞߟߊ߬ ߖߐ߲ߖߐ߲߫ ߛߐ߬ߘߐ߲߬ ߠߊ߫ ߞߟߍ߬ߘߋ߲ ߠߎ߬ ߟߌ߬ߤߟߊ ߡߊ߬߸ ߊ߬ߟߎ߫ ߓߙߍ߬ߦߊ ߣߴߊ߬ߟߎ߬ ߟߊ߫ ߞߟߍ߬ߡߎߙߊ߲ ߠߎ߬ ߛߎ߯ߦߊ ߟߎ߬߸ ߖߐ߲ߝߐ߲ ߢߌߣߌ߲߫ ߞߊ߲ߡߊ߬. ߘߓߊ߬ߕߊ ߕߟߋ߬ ߅ ߛߐ߰ߡߊ߬ߘߊ ߟߊ߫߸ ߥߊߝߍ߲߫-ߍߛ.ߍߛ ߝߊ߲ߞߊ ߡߐ߰ ߁߀߀-߁߅߀ ߟߎ߫ ߞߵߊ߬ߟߎ߫ ߞߎ߲߬ߓߐ߫ ߞߊ߬ ߝߘߊ߫ ߔߊ߲ߖ߭ߍߙ ߜ߭ߑߙߋߣߊߘߌߦߋ߫ ߍߛ.ߍߛ ߜ߭ߐߕߖ߭ ߝ߭ߐ߲߫ ߓߍߙߑߟߌߛ߭ߌ߲ߜ߭ߍ߲߫ ߠߊ߫߸ ߏ߬ ߟߎ߫ ߞߊ߬ ߞߍߒߞߊ߲ߠߌ߲ ߘߏ߫ ߟߊߥߟߌ߬ ߊ߬ߟߎ߬ ߞߊ߲ߡߊ߬. ߦߊ߬ߣߌ߲߫ ߡߎ߮ ߛߏ߲ߛߙߏߡߊ߫ ߕߴߊ߬ ߘߐ߫߸ ߜ߭ߊ߲ߜ߭ߍߟ ߛߋ߫ ߘߊ߫ ߞߊ߬ ߊߟߏߥߊ߫ ߡߊߦߙ ߞߟߌ߫ ߜߋߟߋ߲ߜߋߟߋ߲ ߠߊ߫߸ ߏߕߙߌߛ߭ߌߞߊ ߟߎ߬ ߟߊ߫ ߞߟߏߜߟߍߦߟߊ ߟߎ߬ ߘߐ߫ ߞߎ߲߬ߕߌ߮ ߥߐߙߑߜ߭ߟ߸ ߞߵߊ߬ߟߎ߫ ߝߊ߲߬ߞߊ߬ߘߏ߲߬ ߞߏ ߢߌߣߌ߲߫ ߏ߬ ߝߍ߬. ߊߟߏߡߊ߲߫ ߣߊ߲ߕߌ߮ ߝߌ߬ߟߊ߬ ߘߐߙߐ߲߫ ߠߋ߬ ߣߊ߬ ߘߊ߫ ߞߊ߬ ߝߘߴߊ߬ ߟߊ߫ ߡߊ߬ߙߊ ߞߘߐ߫߸ ߊ߬ ߣߌ߫ ߏߕߙߌߛ߭ߌߞߊ ߞߟߏߜߟߍߦߟߊ ߡߐ߰ ߞߋߟߋ߲߫߸ ߤߊ߲ߛ ߥߊߟߑߕߌ߫߸ ߞߊ߬ ߞߍ߫ ߡߊ߬ߜߍ߲ ߘߌ߫, ߡߊ߬ߜߍ߲߬ ߜߍߛߍ߲ߞߙߍߣߍ߲ ߏ߬ ߟߎ߬ ߛߋ߫ ߘߊ߫ ߖߌ߲߬ߓߏ߲ ߘߊ ߟߊ߫ ߖߏߣߊ߫. ߞߌ߬ߛߍ߬ߞߎߟߎ߲ ߛ߭ߊߙߑߡߊߣ ߕߘߍ߬ ߦߋ߫ ߞߐ߲ߞߐ߲ߠߌ߲ ߞߊ߲߬ ߊ߬߫ ߞߌ߬ߛߍ߬ߝߙߎ ߟߊ߫ ߤߊ߲߯ ߊ߬ ߥߊ߫ ߘߊ߫ ߘߐߕߌߢߍ߫ ߊߟߏߡߊ߲ ߠߎ߬ ߟߊ߫ ߜߟߊ߬ߥߊ߯ߘߋ߲߫ ߈߈ ߜߍ߬ߟߍ ߟߊ߫߸ ߞߏ߬ߣߌ߲߬ ߥߊ߯ߕߌ ߏ߬ ߟߊ߫ ߞߋ߬ߥߎ߬ߣߍ߲߬ߞߋ߬ߥߎ߬ ߞߋߟߋ߲߫ ߠߋ߬ ߘߐߙߐ߲߫ ߕߘߍ߬ ߦߋ߫ ߢߌߣߌ߲ ߞߊ߲߬ ߞߌ߬ߛߍ߬ߞߎߟߎ߲ ߞߟߌߟߌ߫ ߥߎߦߊ߲ߓߍ ߘߐߓߍ߭ ߡߊ߬߸ ߞߏ߬ߣߌ߲߬ ߏ߬ ߝߣߊ߫ ߛߋ߫ ߘߊ߫ ߓߐ߫ ߟߴߊ߬ ߞߣߐ߫ ߤߊߟߴߊ߬ ߡߊ߫ ߖߐߞߌ߫. ߥߊ߯ߕߌ ߏ߬ ߟߊ߫߸ ߞߐߡߊߓߌ߲ߓߌ߲ߠߌ߲߫ ߞߋߟߊ ߞߊ߬ ߞߊ߬ߝߏ߫ ߘߍ߬ߣߍ߲ ߛߋ߲߬ߠߊ߬ߞߟߍ ߓߏߟߏ߲ߝߘߊ߫ ߁߄߂߲ ߠߎ߬ ߟߊߛߐ߬ߘߐ߲߫ ߓߏߟߏ߲ߝߘߊ߫ ߃߆߲ ߘߐ߫ ߝߊ߬ߘߌ߬ ߂߁߲ ߠߎ߬ ߣߌ߫ ߞ.ߘ ߣߊ߲߬ߕߌ߰ ߇߲ ߠߎ߬ ߘߐ߫ ߕߋ߬ߟߋ ߖߍ߲߬ߞߍ߬ߣߍ߲߬ ߞߎߘߊ߸ ߏ߬ ߟߎ߫ ߣߊ߬ ߘߊ߫ ߞߐߡߊߓߌ߲ߓߌ߲ߠߌ߲ ߠߊ߫ ߘߌ߲߬ߞߌߙߊ ߘߐ߫ ߦߋ߲߬. ߏ߬ ߟߎ߬ ߛߋ ߘߊߞߎ߲ ߘߐ߫ ߁߅ ߙߋ߲ ߕߎ߬ߡߊ ߟߊ߫߸ ߏ߬ ߞߍ ߛߋ߫ ߞߍ߫ ߘߊ߫ ߍߛ.ߍߛ ߟߎ߬ ߟߊ߫ ߞߊߟߌߦߊ߫ ߘߐ߫. ߏ߬ ߞߍ ߍߛ.ߍߛ ߥߛߎߘߋ߲ ߘߏ߫ ߟߎ߫ ߡߌ߬ߣߊ߬ ߘߊ߫. ߡߊߗ߭ߐߙ ߜ߭ߊ߲ߜ߭ߍߟ ߞߋߟߋ߲ߔߋ߫ ߝߊ߰ ߘߊ߫ ߡߐ߰ ߟߊߞߏ߰ߙߌ߬ߣߍ߲ ߠߎ߬ ߘߐ߫. ߝߊ߬ߙߊ߲߲߬ߛߌ߬ ߥߛߎߘߋ߲ ߠߎ߬ ߟߥߊ߫ ߘߊ߫ ߝߊ߬ߙߊ߲߬ߛߌ߫߸ ߏ߬ ߟߎ߫ ߘߏ߲߬ ߘߊ߫ ߔߊ߬ߙߌ߬ ߘߓߊ߬ߕߊ ߕߟߋ߬ ߁߀ ߡߊ߬.
ߟߐ߲ߠߌ߲ߦߊ ߟߎ߬ ߘߐ߫
ߤߝ߭ߌ ߡߌߕߊߟ ߛߓߊߕߐ߲߬ ߞߊ߬ ߞߟߊߓߍ߲ ߢߊߝߐ߫ ߘߐ߲߬ߞߟߌ ߘ߭ߍ߬ ߟߊߛߕ ߓߋߕߏ߬ ߘߐ߫ ߊ߬ߟߎ߬ ߟߊ߫ ߛߌ߲ߞߏ߲ߡߌߘߊ ߘ߭ߍ߬ ߟߊߛߕ ߛߑߕߊ߲ߘ ߘߐ߫߸ ߡߍ߲ ߓߌ߲ߓߌ߲ߣߍ߲߫ ߦߋ߫ ߞߟߊߓߍ߲߫ ߓߐߣߍ߲ߢߐ߲߯ߡߊ "ߤߊ߬ߙߌ߬ߖߍ߰ ߟߊߓߊ߲ ߡߊ߬". 
ߛߓߍߟߌ ߣߌ߫ ߦߟߌߡߊߛߙߋ
