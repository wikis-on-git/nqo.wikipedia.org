'''ߝߌ߲߬ߕߐ߲߫ '''ߠߋ߫ ߦߋ߫ [[ߕߟߋ߬ ߞߊ߲ߞߋ]] [[ߖߊ߯ߓߊߟߌ]] ߟߏ߯ߟߎߣߊ߲ ߘߌ߫߸ ߊ߬ ߣߴߊ߬ߟߋ ߟߋ߬ ߦߋ߫ ߕߟߋ߬ ߞߊ߲ߞߋ ߖߊ߯ߓߊߟߌ ߓߍ߯ ߘߐ߫ ߞߎ߲߬ߓߊ ߘߌ߫߸ ߏ߬ ߘߐ߫ ߊ߬ ߢߊ߲ߞߊ߲ ߦߋ߫ [[ߕߋ߬ߟߋ]] ߥߊ߯ߢߐ߲ ߞߋߟߋ߲߫ ߠߋ߬ ߘߌ߫߸ ߊ߬ ߣߴߊ߬ ߝߌ߬ߟߊ߬ ߣߌ߫ ߕߟߊ߫ ߟߋ߬ ߦߴߊ߲ ߠߊ߫ ߕߟߋ߬ ߞߊ߲ߞߋ ߖߊ߯ߓߊߟߌ ߟߎ߬ ߡߐ߲ߣߍ߲ߢߐ߲߰ߡߊ ߘߌ߫. ߝߌ߲߬ߕߐ߲߬ ߣߌ߫ [[ߞߌ߬ߘߌ߲߬ߕߌ߮]] ߟߎ߬ ߦߋ߫ [[ߖߊ߯ߓߊߟߌ߫ ߞߎ߲ߓߊ߫]] ߥߊߦߌ߲ߡߊ ߟߎ߬ ߟߋ߬ ߘߌ߫߸ ߖߊ߯ߓߊߟߌ߫ ߞߎ߲ߓߊ߫ ߜߘߍ ߕߐ߬ ߝߌ߬ߟߊ 

{{ߘߕߊߓߐߞߛ}}

ߟߎ߬߸ [[ߟߌ߲ߓߊ߲ߕߌ߮]] ߣߌ߫ [[ߛߊ߲ߕߌ߮]] ߟߎ߬ ߦߋ߫ [[ߞߎ߲߬ߓߊ߬ ߣߍߣߍߛߌ߲ߓߌߡߊ]] ߟߎ߬ ߘߌ߫߸ ߝߌ߲߬ߕߐ߲߬ ߡߊߟߐ߲ߣߍ߲߫ ߦߋ߫ [[ߛߊ߲ߡߊߛߓߍ]] ߘߐ߫ ߞߊ߬ߦߌ߯ ߞߊ߬ߞߘߐߞߘߐ ߥߎ߬ߛߎ ߘߐ߫. ߊ߬ ߣߊ߬ ߙߐ߬ߡߎ߲߬ߞߊ ߟߎ߬ [[ߡߊ߰ߙߌ]] (ߖߏ߭) ߖߎߔߌߕߍߙ (ߖߎߔߌ߬ߕߊ߬) ߕߐ߮ ߟߋ߬ ߕߊ߬ ߟߊ߫. ߝߌ߲߬ߕߐ߲߫ ߘߎ߰ߡߊ߬ ߦߋߟߌ߸ ߝߌ߲߬ߕߐ߲߬ ߠߊ߫ ߣߍ߰ߛߎ߬ߓߊ߰ ߟߊ߲ߞߣߍߡߊߣߍ߲ ߘߌ߫ ߛߋ߫ -߂.߉߄ ߘߐ߫߸ ߊ߬ ߡߣߍߡߣߍߟߌ ߘߝߊߣߍ߲߫ ߛߴߊ߬ 
[[ߞߐߕߐ߮:Jupiter.jpg|alt=|left|thumb|'''''ߣߖ߭ߊ''''' ('''''ߣߛߊ) ߟߊ߫ ߕߊ߯ߡߊߘߋ߲ ߠߊ߫ ߝߌ߲߬ߕߐ߲߫ ߖߌ߬ߦߊ߬ߓߍ ߘߏ߫''''']]
ߦߋߟߋ߲ ߘߌ߫ ߛߋ߫ ߟߊߞߊ߲߬ߘߏ߬ ߟߊ߫߸ ߞߊ߬ ߘߌ߬ߓߌ ߕߎ߲߬ߕߎ߲߬, ߏ߬ ߟߋ ߞߵߊ߬ ߞߍ߫ ߛߊ߲ ߛߎߘߐߟߊ ߝߋ߲߫ ߡߣߍߡߣߍߟߊ ߡߊߦߋߙߋ߲ߣߍ߲ ߛߓߊߣߊ߲ ߘߌ߫߸ [[ߞߊߙߏ]] ߣߌ߫ [[ߛߌ߰ߟߏߟߏ]] ߟߎ߬ ߞߐ߫. ߝߌ߲߬ߕߐ߲߬ ߛߏ߯ߙߏߟߊ߲ ߓߊߖߎߟߞߊ ߦߋ߫ [[ߖߌߛߎ߲]] ߠߋ߬ ߘߌ߫. ߊ߬ ߢߊ߲ߞߊ߲ ߣߊ߯ߣߌ߲ߢߐ߲߮ ߞߋߟߋ߲ ߛߏ߯ߙߏߣߍ߲߫ ߦߋ߫ [[ߖߊߝߎߥߊ]] ߟߋ߬ ߟߊ߫߸ ߖߊߝߎߥߊ ߘߏ߲߬ ߜߎ ߦߋ߫ [[ߝߎߢߍ]] ߟߎ߬ ߘߐ߫ ߁߀߲ ߠߋ߬ ߘߌ߫. ߞߌ߬ߘߌ߲߬ ߝߓߊߡߊ ߟߎ߬ ߘߏ߫ ߟߎ߫ ߘߐߞߍߣߍ߲߫ ߘߌ߫ ߞߍ߫ [[ߝߛߌ߬ ߜߌߟߌ߲]] ߠߎ߬ ߟߊ߫߸ ߞߏ߬ߣߌ߲߬ ߝߌ߲߬ߕߐ߲߬ ߦߋ߫ ߟߋ߬ ߦߏ߫ [[ߖߊ߯ߓߊߟߌ ߞߎ߲ߓߊ]] ߕߐ߭ ߟߎ߬߸ ߝߌ߲߬ߕߐ߲߬ ߝߐߣߍ߲߫ ߦߋ߫ ߞߎ߲߬ߡߟߊ߬ ߘߐߖߊ߬ߣߍ߲ ߠߎ߬ ߟߊ߫. ߊ߬ ߟߊ߫ [[ߡߊ߬ߖߍ߲߬ߞߍ߬ߟߌ]] ߟߞߊߟߌߦߊ ߞߏߛߐ߲߬߸ ߖߊ߯ߓߊߟߌ ߖߙߎߡߎ߲ ߣߴߊ߬ ߜߟߎߞߘߎߦߊ ߘߐ߫߸ (ߕߍߡߟߊߓߊߕߐߦߊ ߘߏ߯ߣߍ߲߫ ߠߋ߬ ߦߴߊ߬ ߟߊ߫߸ ߞߏ߬ߣߵߊ߬ ߘߌ߫ ߛߋ߫ ߟߊߞߙߐ߬ߛߌ߬ ߟߊ߫ ߕߍߡߊߓߊ߲ ߘߐ߫). ߊ߬ ߞߐߞߊ߲߫ ߡߐ߲ߕߐ߲ ߕߍߝߘߊߣߍ߲ ߦߋ߫ ߦߋ߫ ߟߊ߫ [[ߡߙߎ߬ߝߋ]] ߦߙߌߞߊ ߟߎ߬ ߣߌ߫ ߛߟߊߕߍ߮ ߟߎ߬ ߘߌ߫߸ ߏ߬ ߟߋ ߦߋ߫ ߣߊ߬ ߟߊ߫ ߕߐ߲ߞߐߟߐ߲ ߠߎ߬ ߣߌ߫ ߥߙߍ߬ߥߙߍ ߟߎ߬ ߘߴߊ߬ߟߎ߬ [[ߓߐߕߏ߲]] ߠߎ߬ ߕߍߟߊ ߟߎ߬ ߘߐ߫߸ ߢߐ߲߯ ߞߏߢߐ߲߮ߦߊ ߞߏߛߐ߲߬. ߞߐߝߟߌ߫ ߟߊߞߙߐ߬ߛߌ߬ߕߊ ߘߏ߫߸ ߏ߬ ߦߋ߫ ߕߏ߲ߘߋ߫ ߥߎߟߋ߲ ߘߏ߫ ߟߋ߬ ߘߌ߫߸ ߕߐ߲ߞߐߟߐ߲߫ ߓߟߋߓߟߋ ߡߍ߲ ߟߐ߲߫ ߘߊ߫ ߞߊ߬ߦߌ߯ ߝߊ߯ߘߐߞߍ߫ ߁߇߲ ߠߊ߫߸ ߊ߬ ߦߋ߫ ߘߊ߫ [[ߝߏ߬ߣߊ߲߬ߦߋ߬ߟߊ߲]] ߠߋ߫ ߟߊ߫. ߝߌ߲߬ߕߐ߲߬ ߠߊߝߏ߬ߣߍ߲߬ ߦߋ߫ ߞߌ߬ߘߌ߲߬ ߖߊ߯ߓߊߟߌߟߞߊ ߝߍߡߊ߲ ߠߋ߬ ߟߊ߫߸ ߊ߬ ߣߌ߫ ߣߍ߰ߛߎ߬ߓߊ߰ߦߊ߬ߟߊ߲߬ߜߟߎߞߘߎ ߝߊ߲߬ߞߊ߬ߡߊ ߘߏ߫. [[ߞߊߙߏ|ߞߊߙߏ߫]] ߇߉ ߟߋ߬ ߟߐ߲ߣߍ߲߫ ߦߋ߫ ߝߌ߲߬ߕߐ߲߫ ߝߍ߬߸ [[ߜ߭ߊߟߌߟߋ߫]] ߟߊ߫ ߞߊߙߏ߫ ߞߎ߲ߓߊ߫ ߄ ߦߋ߫ ߡߍ߲ ߠߎ߬ ߘߐ߫߸ ߏ߬ ߟߎ߬ ߡߍ߲ ߠߎ߬ ߞߎ߲߬ߠߊߞߊ߬ ߘߊ߫ [[ߜ߭ߊߟߌߟߋ߫]] ߓߟߏ߫ ߁߆߁߀ ߠߊ߫. ߊ߬ߟߎ߬ ߓߍ߯ ߘߐ߫ ߞߎ߲߬ߓߊ ߦߋ߫ [[ߜ߭ߊߣߌߡߍߘ]] ߡߍ߲ ߘߌ߫߸ ߏ߬ ߘߐߛߊ߲߭ ߣߌ߫ ߖߊ߯ߓߊߟߌ߫ [[ߜߐߞߎ]] ߘߐߛߊ߲߭ ߘߌ߫ ߞߢߊ߫. ߝߌ߲߬ߕߐ߲߬ ߓߘߊ߫ ߛߏ߲߯ߓߊ ߛߋ߲߬ߧߊ߬ ߛߌߦߊߡߊ߲߫ [[ߝߏ߬ߟߏ߲߬ߝߊ߬ߟߊ߲߬ߕߍ߬ ߓߏߙߌߝߋ߲]] [[ߡߐ߰ߡߐ߮]] ߟߎ߬ ߓߟߏ߫߸ ߟߊߒߡߊ߫ ߘߐ߫߸ [[ߔߌߦߏߣߍߙ]] ߣߌ߫ [[ߕߊ߯ߡߊߘߋ߲]] ߠߎ߬ ߟߊ߫ ߜߊ߲ߠߌ߲ ߝߟߐ߸ ߊ߬ ߣߌ߫ ߖߊ߰ߟߋ߬ߟߊ [[ߜ߭ߊߟߌߟߋߏ]]. ߞߏ߲ߞߏߜߍ ߟߊߓߊ߲ ߠߊ߫ ߂߀߀߇ ߟߊ߫߸ [[ߣߌߥ ߤߏߙߊߌߖ߭ߐ߲߫]] ߕߊ߬ߡߌ߲߬ ߘߊ߫ ߓߌ߬ߟߊ߬ ߟߊ߫ ߝߌ߲߬ߕߐ߲߫ ߝߍ߬߸ ߊ߬ ߞߊ߬ ߝߌ߲߬ߕߐ߲߬ ߠߊ߫ [[ߢߐ߲߯ߡߊߛߊߡߊ߲]] ߕߣߐ߬ߓߐ߫߸ ߡߍ߲ ߘߐ߫ ߛߴߊ߬ ߘߴߊ߬ ߟߊ߫ ߞߊߟߌߦߊ ߡߊߞߊ߬ߝߏ߬߸ ߊ߬ ߣߌ߫ ߞߊ߬ ߕߊ߬ߡߴߊ߬ ߞߎ߲ߓߍ߲߫ ߠߊ߫ ߞߊ߬ ߛߊ߬ߙߌ߬ߕߌ߮ ߞߎ߲߬ߕߋߟߋ߲ ߡߊߜߍ߲߫. [[ߖߎߣߏ߫]] (ߗ߭ߎ߳ߣߏ߫) ߟߋ߫ ߦߋ߫ ߝߏ߬ߣߊ߲߬ߦߋ߬ߟߊ߲߬ ߟߊ߬ߓߊ߲ ߘߌ߫ ߡߍ߲ ߥߘߊ߫ ߓߐߒߡߊߟߌ߫ ߟߊ߫ ߝߌ߲߬ߕߐ߲߫ ߞߊ߲߬. ߊ߬ ߞߊ߬ ߝߌ߲߬ߕߐ߲߫ ߖߊ߰ߟߋ ߘߊߡߌ߬ߣߊ߬ [[ߞߊ߬ߙߌ߬ߝߐ]] ߕߟߋ߬ ߄ ߂߀߁߆ ߟߊ߫. ߊ߬ ߟߊ߫ ߝߌ߲߬ߕߐ߲߫ ߞߊ߲ߞߋ߫ ߞߏ߲߭ (ߥߊ߫ ߦߙߐ߫) ߟߐ߯ߟߊߣߍ߲ ߛߏ߲߯ߓߕߊ ߣߊ߬ߕߐ ߦߋ߫߸ ߊ߬ ߞߊߙߏ߫ ߋߙߏߔߊ߬ ߞߐߞߊ߲ߠߊ ߦߙߐ ߡߍ߲ ߡߊߕߎ߲߯ ߣߍ߲߫ ߦߋ߫ [[ߣߍߣߍߛߌ߲ߓߌ]] ߟߊ߫߸ ߞߵߏ߬ ߝߣߊ߫ ߡߊߕߎ߲߯ [[ߟߌ߲ߓߊ߲]]  ߠߊ߫.

== ߖߙߎߡߎ߲ߦߊ ߣߌ߫ ߝߎ߲ߘߟߌ ==
ߊ߬ ߘߐߜߍ߫ [[ߕߟߋ߬ ߞߊ߲ߞߋ]] ߛߏ߯ߙߏ߫ ߢߊ ߣߴߊ߬ [[ߕߎ߬ߜߍ߬ߕߎ߬ߜߍ߬]] ߢߊ ߘߐ߫.
ߛߊ߲ߡߊߛߓߍ ߓߘߊ߫ [[ߖߊ߯ߓߊߟߌ߫ ߞߊ߲ߞߋ]] ߅߀߀ ߣߌ߫ ߞߐ߫ ߞߎ߲߬ߠߊߞߊ߬߸ ߖߊ߯ߓߊߟߌ߫ ߦߙߌߞߊ ߦߴߊ߬ߟߎ߬ ߓߍ߯ ߘߐ߫. ߞߊ߲ߞߋ ߏ߬ ߟߎ߬ ߛߏ߯ߙߏߣߍ߲߫ ߦߋ߫ ߖߊ߯ߓߊߟߌ ߘߊ߲ߘߐ߫ ߟߎ߫ ߟߊ߫߸ ߡߍ߲ ߠߎ߬ ߢߊ߲ߞߊ߲ ߞߎ߲߬ߓߊ߫ [[ߘߎ߱]] ߘߌ߫ ߛߋ߲߬ߧߊ߬ ߦߙߌߞߊ ߟߊ߫ (ߘߎ߰-ߓߟߋߓߟߋ)߸ ߏ߬ ߟߎ߬ ߦߴߊ߬ߟߎ߬ ߖߊ߰ߟߋ߬ ߟߴߊ߬ߟߎ߬ ߓߟߊߓߟߊ ߟߎ߬ ߝߍ߬߸ [[ߜߐߞߎ]] ߕߙߐߝߍ߬ ߞߊ߬ ߕߊ߬ߡߌ߲߬ ߊ߬ߟߎ߬ ߓߟߊߓߟߊ ߟߎ߬ ߞߊ߲߬, ߊ߬ ߣߌ߫ [[ߥߊߦߌ߲ߡߊ߫ ߓߟߋߓߟߋ]] ߟߎ߬߸ ߡߍ߲ ߠߎ߬ ߢߊ߲ߞߊ߲ ߣߌ߫ ߝߌ߲߬ߕߐ߲߬ ߢߊ߲ߞߊ߲ ߞߢߊߡߊ߲߫߸ ߏ߬ ߟߎ߬ ߦߴߊ߬ߟߎ߬ [[ߓߟߊߓߟߊ]] ߟߎ߬ ߡߊߛߎߘߎ߲ߧߊ ߘߐ߫. [[ߘߎ߱]] ߣߴߊ߬ ߛߌ߰ߢߐ߲߰ ߖߊ߯ߓߊߟߌ ߟߎ߬ ߛߏ߯ߙߏߣߍ߲߫ ߦߋ߫ ߞߍ߫ ߟߊ߫ [[ߖߊ߯ߓߊߟߌ߫ ߓߘߎߓߘߎ]] ߟߎ߬ ߟߋ߬ ߘߐ߫߸ ߝߌ߲߬ߕߐ߲߬ ߣߊ߬ ߕߋ߬ߟߋ ߘߊߝߍ [[ߘߎ߯-ߞߎ߲ߓߊ]] ߡߍ߲ ߘߐߕߌߢߍ߫ ߟߊ߫ ߝߏߘߏ߲ߢߐ߲߯ߠߊ ߘߐ߫. ߏ߬ ߡߍ߲ ߞߍߣߍ߲߫ ߦߋ߫ ߞߴߊ߬ ߕߘߍ߬ ߝߌ߲߬ߕߐ߲߬ ߦߋ߫ ߕߊ߬ߡߌ߲߬ ߠߊ߫ [[ߕߟߋ߬ ߞߊ߲ߞߋ ߞߣߐߟߊ]] ߡߊߜߍ߲߫ ߠߊ߫߸ ߦߟߌߦߟߊ ߟߎ߬ ߦߋ߫ ߖߌ߰ߟߌ ߏ߬ ߡߍ߲ ߞߟߌ߫ ߟߊ߫ ߞߏ߫ (ߝߏߘߏ߲ߢߐ߲߯ߠߊ߫ ߓߟߋߓߟߋ)߸ߕߐ߬ߢߐ߲߬ߠߌ߲ ߣߌ߫ ߛߊ߬ߡߊ߲߬ߠߌ߲߬ ߢߐ߲߯ߡߊߛߊߡߊ߲ߠߞߊ ߟߎ߫ ߟߋ߬ ߣߊ߬ ߝߏߘߏ߲ߢߐ߲߮ߠߊ ߟߊߘߏ߲߬ ߠߊ߫ ߘߎ߰-ߓߟߋߓߟߋ ߟߎ߬ ߕߍ߫߸ ߞߴߊ߬ ߕߘߍ߬ ߊ߬ߟߎ߬ ߓߘߊ߫ ߛߏ߬ߞߊ߲߬ߡߊߕߊ߯ߡߊ ߖߊ߰ߟߋ ߘߊߡߌ߬ߣߊ߬. ߏ߬ ߞߍ߸ ߝߌ߲߬ߕߐ߲߬ ߓߐ߫ ߘߊ߫ [[ߕߟߋ߬ ߞߊ߲ߞߋ]] ߞߣߐߟߊ ߘߐ߫߸ ߏ߬ ߟߋ ߞߵߊ߬ ߞߍ߫ ߞߣߐߟߊ ߖߊ߯ߓߊߟߌ ߟߎ߬ ߛߏ߯ߙߏ ߘߊߡߌ߬ߣߊ߬ ߘߊ߫߸ [[ߘߎ߰ߞߟߏ]] ߦߴߏ߬ ߟߎ߬ ߡߍ߲ ߠߎ߬ ߘߐ߫.

[[ߦߌߟߡߊ:ߛߊ߲ߡߊߛߓߍ]]
[[ߦߌߟߡߊ:ߝߌ߲߬ߕߐ߲߫]]
[[ߦߌߟߡߊ:ߖߊ߯ߓߊߟߌ߫ ߞߎ߲ߓߊ]]
[[ߦߌߟߡߊ:ߞߐߞߊ߲߫ ߖߊ߯ߓߊߟߌ]]
[[ߦߌߟߡߊ:ߕߟߋ߬ ߞߊ߲ߞߋ]]
