'''- ߟߐ߲ߠߌ߲ߦߊ ߞߐߝߟߌ :''' ߟߐ߲ߠߌ߲ߦߊ߫ ߜߘߍ ߡߍ߲ ߠߎ߬ ߝߏ߲߬ߝߏ߲ ߦߴߊ߲ ߕߊ߫ ߟߐ߲ߠߌ߲ߦߊ ߟߎ߫ ߞߊ߲߬، ߏ߬ ߟߎ߬ ߦߋ߫ ߡߊߛߐ߬ߘߐ߲߬ ߠߊ߫ ߖߌ߬ߦߊ߬ߞߊ߲ ߠߎ߬ ߣߌ߫ ߖߌ߬ߦߊ߬ߝߟߍ ߟߎ߬ ߣߴߏ߬ ߢߐ߲߰ߘߐ ߟߎ߫ ߟߋ߬ ߝߍ߬، ߏ߬ ߝߏ߲߬ߝߏ߲ ߠߋ߬ ߓߘߊ߫ ߞߍ߫ ߛߊߓߎ߫ ߘߌ߫߸ ߞߵߊ߲ ߠߊ߫ ߞߐߙߍ ߛߌ߲߬ߝߏ߲߬ߧߊ߬ ߢߊ ߣߴߊ߲ ߠߊ߫ ߞߏ ߛߌߦߊߡߊ߲߫ ߡߊߝߊ߬ߟߋ߲߬؛

'''- ߣߊߡߎ߲ ߝߏ߲߬ߝߏ߲ :''' ߌߛߟߊߞߊ ߟߎ߫ ߝߍ߬߸ ߗߍ߭ ߓߍ߯ ߦߋ߫ ߡߛߏ߬ ߞߋߟߋ߲߫ ߠߋ߬ ߕߊ߬ ߟߊ߫، ߖߘߍ߬ߞߟߏ߬ߦߊ߬ߓߊ߮ ߟߎ߬ ߓߘߊ߸ ߗߍ߭ ߓߍ߯ ߘߌ߫ ߛߋ߫ ߡߛߏ߬ ߄ ߕߊ߬ ߟߊ߫ ߣߴߊ߬ ߞߵߊ߬ ߛߙߊߕߌ ߟߎ߬ ߘߝߊ߫، ߒ߬ߞߊ߬߸ ߊ߲ ߧߋ߫ ߓߌ߬ ߡߍ߲ ߘߐ߫߸ ߡߐ߱ ߟߎ߬ ߟߊ߫ ߡߛߏ߬ ߛߌ߬ߦߊ߬ߡߊ߬ ߝߘߎ ߓߘߊ߫ ߡߊߘߐ߯ߦߊ߫ ߞߊ߬ߡߊߛߐ߬ߘߐ߲߬ ߊ߬ ߝߙߋߞߋ ߛߌߦߊߦߊ߫ ߝߍ߬؛

'''- ߟߐ߲ߠߌ߲ ߠߊ߫ ߛߓߊ߬ߕߌ :''' ߞߊ߬ߙߊ߲ ߞߎ߲߬ߕߊ߮ ߟߊߖߊ߲߰ߧߊ ߣߌ߫ ߡߐ߱ ߖߘߍ߬ߞߎ߲ ߠߊߛߓߊ߬ߕߌ ߞߣߐߡߊ߬߸ ߥߊߘߌߕߌ߮ ߟߎ߬  ߣߌ߫ ߛߋߣߍ߲߫ ߦߋ߫ ߡߍ߲ ߠߎ߬ ߧߍ߫߸ ߏ߬ ߟߎ߬ ߕߍ߫ ߘߋ߲߫ ߛߌߦߊߡߊ߲߫ ߛߐ߬ߘߐ߲߬ ߠߊ߫ ߞߊ߬ߡߊߛߐ߬ߘߐ߲߬ ߊ߬ߟߎ߬ ߟߊ߫ ߞߊ߬ߙߊ߲ ߞߏ ߝߍ߬؛

'''- ߓߏ߲߫ ߟߐ߫ ߞߍߢߊ߫ ߞߎߘߊ ߟߎ߬ :''' 

ߓߌ߬߸ ߓߏ߲ ߦߋ߫ ߟߐ߬ ߟߊ߫ ߢߊ߫ ߟߋ߬ ߡߊ߬߸ ߡߐ߰ ߦߙߌߞߊ ߕߍ߫ ߞߎ߲߫ ߡߍ߲ ߞߣߐ߫، ߞߊ߬ߡߊߛߐ߬ߘߐ߲߬ ߘߎ߰ ߞߏ ߟߊߜߟߍ߬ߦߊ ߝߍ߬߸ ߊ߬ ߜߋ߲ߜߋ߲ ߘߐ߫ ߛߏߓߊ ߟߎ߬ ߞߣߐ߫.

'''- [[ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲]] ߠߊ߫ ߡߊ߬ߦߟߍ߬ߡߊ߲߬ߠߌ߲ ߝߍ߬:'''

ߓߟߏߞߏߟߏ߲ߧߊ ߟߊߥߊ߬ߙߊ ߣߌ߫ ߘߐ߭ ߟߊߛߌߦߊߦߊ ߡߊ߬߸ ߓߍ߯ ߓߘߊ߫ ߞߍ߫ ߖߘߍ߬ߞߎ߲߬ߞߊ߬ߘߊ߲߬ߠߊ ߘߌ߫، ߏ߬ ߟߋ ߞߐߝߟߌ ߟߋ߬ ߞߍߣߍ߲߫ ߓߌ߬߸ ߞߐߙߍ ߦߴߊ߬ ߞߊ߲߬ ߞߊ߬ ߞߍ߫ ߗߍ߭ ߣߴߊ߬ ߡߏ߬ߛߏ ߣߴߊ߬ߟߎ߬ ߘߋ߲ ߠߎ߬ ߘߐߙߐ߲߫ ߘߌ߫.


'''ߛߏߣߍ߲ ߠߎ߬ ߟߊ߫:'''

ߞߊ߬ ߓߍ߲߬ ߦߙߐ ߟߎ߬ ߓߐߢߐ߲߯ߡߊ ߡߊ߬߸ ߡߏ߬ߛߏ ߟߎ߫ ߟߐ߬ߦߙߐ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߣߌ߫ ߞߐߙߍ ߟߊ߫ ߥߟߏߒߘߐߟߌ ߞߍߞߋߟߋ߲ߘߌ ߘߐ߫߸ ߏ߬ ߞߊ߫ ߛߌߦߊ߫، ߣߟߊ-ߞߍ߫-ߝߋ߲ ߠߎ߫ ߛߍ߬ߣߍ ߦߋ߫ ߘߏ߫ ߟߊ߫ ߟߊ߫ ߟߋ߬ ߡߏ߬ߛߏ ߟߎ߬ ߟߊ߫ ߛߋ ߞߊ߲߬، ߏ߬ ߓߊ߯ ߞߍ߫߸ ߘߏ߫ ߘߌ߫ ߝߙߵߊ߬ߟߎ߬ ߟߊ߫ ߞߐߙߍ ߡߊߜߍ߲߫ ߞߊ߲߬ ߖߐ߰ߣߍ߬ ߕߊ߬ ߞߏ ߘߐ߫، ߊ߬ ߕߍ߫ ߘߊ߲߬ ߠߊ߫ ߞߐߙߍ ߟߊ߫ ߞߏ ߘߐߙߐ߲߫ ߡߊ߬ ߘߋ߬߸ ߊ߬ ߦߋ߫ ߘߍ߭ ߟߊ߫ ߞߏ ߟߋ߬ ߟߊߣߐ߰ߦߊ߬ ߟߊ߫ ߕߐ߯ߟߍ߫߹

ߗߍ߭ ߟߎ߬ ߟߊ߫ ߓߐߟߌ ߛߏ ߟߎ߬ ߞߣߐ߫߸ ߏ߬ ߝߣߊ߫ ߦߋ߫ ߡߏ߬ߛߏ ߟߎ߫ ߟߐ߬ ߟߴߊ߬ߟߎ߫ ߛߋ߲߭ ߞߊ߲߬ ߞߊ߬ ߞߐߙߍ ߓߊߟߏ߫، ߏ߬ ߓߊ߯ ߞߍ߫߸ ߊ߬ߟߎ߬ ߟߊ߫ ߓߊ߯ߙߊ ߣߵߊ߬ߟߎ߬ ߟߊ߫ ߖߋ߬ߓߌ߬ߦߊ߬ߟߌ ߘߌ߫ ߛߌߦߊߦߊ߫.

ߡߏ߬ߛߏ ߟߎ߬ ߟߊ߫ ߕߍ߬ߘߍ ߡߛߏ߬ ߞߙߎߝߊߟߌ ߟߎ߬ ߘߐ߫߸ ߏ߬ ߦߋ߫ ߘߏ߫ ߟߋ߬ ߝߙߊ߬ ߟߴߊ߬ߟߎ߬ ߛߋߞߏߦߊ ߣߴߊ߬ߟߎ߬ ߟߊ߫ ߟߐ߲ߠߌ߲ ߞߊ߲߬߸ ߊ߬ ߣߌ߫ ߞߵߊ߬ߟߎ߬ ߡߐ߬ߟߐ߲ ߞߘߐߕߊ߬ ߞߐߙߍ ߣߌ߫ ߘߍ߭ ߓߍ߯ ߘߐ߫.

'''ߛߏߓߊ ߟߎ߬ ߞߣߐ߫ :'''

ߡߏ߬ߛߏ ߟߎ߫ ߟߐ߬ߦߙߐ ߓߐߣߍ߲߫ ߢߐ߲߮ ߡߊ߬ ߝߣߊ߫ ߞߊ߬ ߓߍ߲߬ ߘߌ߲߬ߞߌߙߊ ߣߌ߫ ߟߐ߲ߠߌ߲ߦߊ ߡߊ߬، ߦߙߐ߫ ߛߌߦߊߡߊ߲߫ ߠߎ߫ ߘߐ߫ ߝߘߊ߬ߝߌ߲߬ߠߊ߫߸ ߡߏ߬ߛߏ ߟߎ߫ ߕߐ߬ߣߐ ߞߊ߫ ߓߏ߲߬ ߞߏߛߓߍ߫ ߖߎ߬ߟߊ߬ߦߊ ߘߐ߫، ߊ߬ߟߎ߬ ߟߊ߫ ߓߊ߯ߙߊ ߦߴߊ߬ߟߎ߬ ߞߍ߫ ߟߊ߫ ߢߊ߬ߒ߬ߞߐ߬ߓߊ߬ߟߌ ߟߋ߬ ߘߌ߫ ߘߍ߭ ߞߣߐ߫.

ߡߏ߬ߛߏ ߟߎ߫ ߟߐ߬ߦߙߐ ߗߋߘߊ ߟߎ߬ ߣߌ߫ ߘߍ߬ߞߙߎ ߟߎ߬ ߣߌ߫ ߓߘߍ߬ߓߘߍ߬ߟߌ ߟߎ߬ ߘߐ߫߸ ߊ߬ ߦߋ߫ ߝߊ߲߬ߞߊ ߟߋ߬ ߘߌ߫ ߡߍ߲ ߦߋ߫ ߡߊ߬ߦߟߍ߬ߡߊ߲߬ߠߌ߲ ߘߏ߲߬ ߠߊ߫ ߡߏ߬ߛߏ ߟߎ߫ ߡߌ߬ߘߊ߬ ߢߊ߬ ߞߘߐ ߘߐ߫، ߊ߬ߟߎ߬ ߕߍ߫ ߟߎ ߣߌ߫ ߘߋ߲ ߠߎ߫ ߞߣߐ߬ߜߍ߲߬ߓߊ߮ ߘߐߙߐ߲߫ ߘߌ߫ ߓߌ߬ߕߎ߲߬.

'''ߞߎߡߊ ߞߎ߬ߘߏ߲ :'''


ߤߊߟߌ߬ ߣߴߊ߬ ߕߘߍ߬ ߘߊ߫ ߞߏ߫ ߡߊ߬ߦߟߍ߬ߡߊ߲߬ߠߌ߲ ߓߘߊ߫ ߘߏ߲߬ ߞߐߙߍ ߟߎ߫ ߛߌ߲߬ߝߏ߲߬ߧߊ߬ ߢߊ ߣߴߊ߬ߟߎ߬ ߟߊߕߊ߯ ߢߊ ߟߎ߬ ߘߐ߫߸ ߒ߬ߞߵߊ߬ ߦߋ߫ ߦߙߐ ߟߋ߬ ߘߌ߫߸ ߡߍ߲ ߦߋ߫ ߖߏ߯ߘߏ߲߫ ߦߙߐ ߣߌ߫ ߟߊ߬ߞߟߏ߬ߞߟߏ߬ ߦߙߐ ߘߌ߫.
