ߡߊ߲߬ߘߋ߲߫ ߥߊ߯ߕߌ ߛߎߡߊ߲߫ ߢߊ ߡߊߦߟߍ߬ߡߊ߲
 [[ߛߏ߲߬ߖߘߊ߬ ߞߋߕߊ߬|ߛߏ߲߬ߖߘߊ߫ ߞߋߕߊ߬]] ߞߵߊ߬ ߦߌ߬ߘߊ߬ ߞߏ߫ ߟߐ߯ߕߍ ߕߟߋ߬ ߦߙߌߞߊ ߘߐߞߢߊߣߍ߲ ߕߍ߫ [[ߡߊ߲߬ߘߋ߲߫]] ߞߊ߬ߝߏ߬ߓߏߟߏ߲ ߠߎ߬ ߟߊ߫ ، ߘߏ߫ ߟߎ߫ ߕߊ߫ ߟߐ߯ߕߍ ߦߋ߫ ߕߟߋ߬ ߄ ߘߌ߫ ߸ ߘߏ߫ ߟߎ߫ ߕߊ ߦߋ߫ ߕߟߋ߬ ߆ ߘߌ߫ ߸ ߘߏ߫ ߟߎ߫ ߕߊ ߦߋ߫ ߤߊ߲߯ ߕߟߋ߬ ߁߀ ߥߟߊ߫ ߁߂ ، ߓߊ ߟߐ߯ߕߍ ߟߏ߲ ߦߙߌߞߊ ߦߋ߫ ߓߍ߲߬ ߠߊ߫ ߞߊ߬ߝߏ߬ߓߏߟߏ߲ ߘߎ߰ ߞߎ߲ߓߊ ߦߙߌߞߊ ߟߋ߬ ߡߊ߬ ، ߞߊ߬ߝߏ߬ߓߏߟߏ߲ ߘߏ߫ ߟߎ߫ ߘߏ߲߬ ߘߎ߱ ߞߊ߫ ߛߌߦߊ߫ ߘߏ߫ ߟߎ߫ ߘߌ߫. ߟߐ߯ߕߍ ߟߏ߲ ߠߎ߬ ߝߣߊ߫ ߓߐߣߍ߲ ߢߐ߲߮ ߡߊ߬ ߞߊ߬ߝߏ߬ߓߏߟߏ߲ ߠߎ߬ ߞߣߐ߫ ߕߋ߲߬ ߠߋ߬ ، ߓߊߏ ߟߏ߲ ߠߎ߬ ߕߐ߯ߟߊߣߍ߲߫ ߟߐ߯ ߘߎ߮ ߟߎ߫ ߟߋ߬ ߟߊ߫ ߞߏ߫ ߞߊ߬ߘߌ߬ߛߟߊ߫ ߟߐ߯ ߟߏ߲ ، ߝߐߢߐ߲߯ߞߐ߫ ߛߌߦߊߡߊ߲ ߏ߬ ߟߋ ߞߏߛߐ߲߬ ߸ ߊ߲ ߧߴߊ߬ ߝߍ߬ ߓߌ߬ ߞߊ߬ ߡߊ߲߬ߘߋ߲߫ ߟߐ߯ߕߍ ߘߐߞߢߊ߫ ߞߵߊ߬ ߡߎ߰ߡߍ ߞߍ߫ ߕߟߋ߬ ߇ ߘߌ߫ ، ߞߊ߬ ߟߏ߲ ߠߎ߬ ߕߐ߮ ߓߐ߫ ߕߎ߱ ߟߎ߬ ߕߐ߮ ߟߊ߫ ߸ ߞߊ߬ ߕߐ߯ ߞߎߘߊ߫ ߟߴߊ߬ߟߎ߬ ߟߊ߫ ߸ ߓߍ߯ ߘߌ߫ ߘߍ߬ ߡߍ߲ ߠߎ߬ ߟߊ߫ ، ߏ߬ ߟߎ߬ ߦߋ߫ ߊߙߊߓߎ ߕߐ߮ ߕߊ߬ߣߍ߲ ߠߎ߫ ߟߋ߬ ߘߌ߫ ߡߙߊ߬ߞߊ ߟߎ߬ ߓߟߏ߫ ، ߊ߲ ߝߣߊ߫ ߦߴߏ߬ ߕߊ߬ ߛߍߣߍ߲߬ ، ߏ߬ ߟߎ߬ ߝߟߍ߫ ߣߌ߲߬: 
ߟߊ߬ߤߊߘߌ، ߕߍ߬ߣߍ߲، ߕߟߊ߬ߕߊ، ߬ߙߊ߬ߓߊ، ߬ߟߌ߬ߡߌߛߊ، ߖߎߡߊ، ߛߓߌߕߌ

== ߞߙߐ߬ߛߌ߬ߕߊ߬ ߜߍߟߍ ==
ߞߐ ߣߌ߲߬ ߠߊ߫ ߸ ߟߐ߯ߕߍ ߟߏ߲߫ ߕߐ߮ ߣߎ߬ ߣߌ߫ ߫ ߛߊ߲ߞߎ߲߬ ߞߏ ߖߊ߬ߕߋߛߌ߰ ߘߊ߫ ߛߊ߲ߥߟߊ߬ ߞߏ ߖߎ߬ߕߍ߰ ߕߎߡߊ ߟߊ߫ ߸ ߏ߬ ߟߎ߬ ߞߍ߫ ߘߊ߫ ߝߏߘߋ߫ ߛߟߏ߬ߡߊ߯ߣߊ߫ ߘߌߦߊߣߊ߲߫ ߞߏ߫ ߘߌ߫ ߸ ߊ߬ ߞߊ߬ ߖߊ߬ߡߊߙߌ ߘߌ߫ ߞߏ߫ ߞߵߊ߬ ߟߊߛߌߦߊߦߊ߫، ߏ߬ ߞߍ߫ ߘߊ߫ ߕߋ߲߬، ߛߊ߲ߞߎ߲ ߏ߬ ߟߋ ߘߊߡߌߘߊ ߦߋ߫ ߞߙߎ߬ߞߊ߲ߝߎߥߊ߫ ߜߊ߬ߙߊ ߛߊ߲ߖߌ߫ ߝߟߐ ߘߌ߫، ߞߵߊ߬ ߘߊߡߌ߬ߘߊ߬ ߆߃߂߁ ߡߊ߬ ߌߛߊ߫ ߡߏߦߌ ߞߐ߫ ߞߊ߬ߣߌ߲߫، ߟߏ߲߫ ߕߐ߮ ߏ߬ ߟߎ߫ ߟߋ߬ ߣߌ߲߬ ߞߵߊ߬ ߘߊߡߌ߬ߘߊ߬ ߬ߊߟߌ߬ߡߌߛߊ ߡߊ߬، ߓߌߟߏ߲ ، ߛߌ߬ߣߌ߲߬ߟߏ߲ ، ߞߍ߲ߘߍߟߏ߲ ، ߞߊߙߌ ،  ߞߐ߬ߓߊ߬ߟߏ߲ ، ߞߐ߬ߟߏ߲ ، ߞߎߣߎ߲ߟߏ߲ ،. [[ߓߊ߬ߓߊ߫ ߡߊ߬ߡߊ߬ߘߌ߫ ߖߊ߬ߣߍ߫|ߓߊ߬ߓߊ߫ ߡߊ߬ߡߊߘߌ߫ ߖߊ߰ߣߍ߬]] ߟߋ߬ ߓߟߏ߫ ߞߊ߲߫ ߣߌ߲߬ .

ߞߏ߫ ߊ߲ ߠߊ߫ ߛߊ߲߭ ߝߣߊ߫ ߦߋ߫ ߛߊ߲ߓߏߟߏ߲߫ ߂߁ ߡߍ߲ ߘߌ߫ ߸ ߏ߬ ߕߐ߯ߟߊߣߍ߲߫ ߥߊߕߌ ߞߍߢߊ ߟߋ߬ ߟߊ߫ ߓߊ߲ߘߊ ߟߌ߬ߤߟߊ ߘߐ߫ ߕߊ߲߬: (( ߞߏ߲ߓߌߕߌ߮، ߣߍߣߍߓߊ، ߞߏ߬ߟߌ߲߬ߞߏߟߌ߲، ߓߌ߲ߠߊߥߎߟߋ߲، ߞߏ߲ߞߏߜߍ، ߕߙߊߓߊ، ߞߏ߲ߞߏߘߌ߬ߓߌ، ߘߓߊ߬ߕߊ، ߥߊ߬ߛߌ߬ߥߙߊ، ߞߊ߬ߙߌ߬ߝߐ، ߘߓߊ߬ߓߌߟߊ، ߕߎߟߊߝߌ߲ )) ߓߊ߬ߙߌ ߸ ߛߊ߬ߡߊ ߥ߯ߕߌ ߦߋ߫ ߞߐ߲߬ ߠߊ߫ ߥߙߏ߬ߘߎ߮ ߟߋ߬ ߘߐ߫ ߸ ߞߊ߬ ߕߊ߬ߡߌ߲߬ ߘߐ߲߬ߘߐ߲߰ߣߍ߲߬ ߣߊ߬ ߟߊ߫ ߞߐ߬ߘߎ߮ ߘߐ߫ ، ߓߚߏ߫ ߡߊ߲߬ߘߋ߲߫ ߥߙߏ߬ߘߎ߮ ߓߴߊ߬ ߝߐ߫ ߞߏ߫ ߢߊ߲ߞߎߡߊ߲ ߞߊ߬ ߞߊߙߏ ߡߌ߬ߘߊ߬ ߘߓߊ߬ߕߊ ߟߋ߬ ߟߊ߫ ߸ ߊ߬ ߞߐ߰ߘߎ߮ ߘߴߊ߬ ߝߐ߫ ߞߏ߫ ߊ߬ ߞߍ߫ ߘߊ߫ ߞߏ߲ߞߏߜߍ ߟߋ߬ ߟߊ߫ ، ߞߵߊ߬ ߕߘߍ߬ ߊ߬ ߓߍ߯ ߞߍ߫ ߘߊ߫ ߟߏ߲߫ ߞߋߟߋ߲ ߠߋ߬ ߖߐ߫ ߸ ߓߊ߬ߙߌ߬ ߘߊ߬ߓߊ ߦߋ߫ ߕߊ߬ ߟߊ߫ ߥߙߏ߬ߘߎ߮ ߟߋ߬ ߘߐ߫ ߞߐ߬ߘߎ߮ ߢߍ߫ ، ߒ߬ߓߊ߬ ߏ߬ ߟߋ ߞߊ߬ ߛߊ߲ߓߏߟߏ߲ ߠߎ߫ ߝߘߏ߬ ߢߐ߲߮ ߡߊ߬ ߡߊ߲߬ߘߋ߲߫ ߞߣߐ߫. ߊ߲ ߢߴߊ߬ ߝߍ߬ ߏ߬ ߟߋ ߘߐ߫ ߓߌ߬ ߸ ߞߊ߬ ߛߊ߲ߓߏ߬ߟߏ߲߬ ߞߏ߫ ߓߟߏߞߊ߬ ߸ ߞߊ߬ ߞߊߙߏ߫ ߂߁ ߓߌ߬ߟߊ ߛߊ߲ߓߏߟߏ߲߫ ߂߁ ߣߐ߭ ߘߐ߫، ߓߊ ߝߐߢߐ߲߯ߞߐ ߛߌ߫ ߕߍ߫ ߞߊߙߏ߫ ߞߏ ߘߐ߫، ߏ߬ ߦߋ߫ ߓߐ ߟߊ߫ ߟߏ߲߫ ߁ ߠߋ߬ ߡߊ߬ ߝߊ߲߭ ߓߍ߯ ߘߐ߫

ߞߊߙߏ߫ ߁߂ ߏ߬ ߟߎ߬ ߕߐ߯ ߝߟߍ߫ ߣߌ߬

((ߖߐ߲߭ߓߍ߲߬ߘߍ، ߘߐ߲߬ߓߡߊ߬ߞߐߣߐ߲، ߘߐ߲߬ߓߊ، ߘߐ߲߬ߣߍ߲߬ߡߊ߬ߞߐߣߐ߲، ߘߐ߲߬ߣߍ߲ ، ߬ߊߙߖߊ߬ߓߡߊ߬ߞߐߣߐ߲، ߬ߙߊ߬ߖߊߓߊ، ߛߎ߲ߞߊߙߏߡߊߞߐߣߐ߲، ߛߎ߲ߞߊߙߏ، ߡߌ߲߬ߞߊߙߏ، ߘߐ߲߬ߞߌ߲߬ߡߊ߬ߞߐߣߐ߲، ߘߐ߲߬ߞߌ߲.))

== ߖߊ߲߬ߕߏ߬ߒߘߐ ߜߍߟߍ߲߫ ߠߎ߬ ==
'''ߖߊ߲ߕߏ߬ߒߘߐ ߟߎ߬'''

ߊ߬ ߝߟߐ߭ : ߟߐ߮ ߦߋ߫ ߖߊ߬ߡߊ ߟߊߘߍ߬ ߦߌߟߊ߫ ߟߋ߬ ߘߌ߫ ߝߋ߬ߙߋ ߣߌ߫ ߛߊ߲ߣߌ߫ ߟߎ߬ ߟߊ߫ ، ߟߐ߮ ߦߋ߫ ߞߍ߫ ߟߊ߫ ߘߎ߱ ߡߍ߲ ߠߎ߬ ߟߊ߫ ߏ߬ ߟߋ ߟߐ߯ߘߎ߮ ߘߌ߫ ، ߊ߬ ߞߍ߫ ߟߊ߫ ߟߏ߲ ߡߍ߲ ߏ߬ ߦߋ߫ ߟߐ߯ ߟߏ߲ ߘߌ߫، ߟߏ߲ ߡߍ߲ ߞߐ߲߬ ߠߊ߫ ߟߐ߯ ߟߏ߲ ߢߍ߫ ߸ ߏ߬ ߦߋ߫ ߟߐ߮ ߘߎ߬ߛߊ߬ߝߌ߲ ߘߌ߫ ، ߟߏ߲ ߡߍ߲ ߕߎ߲߰ߣߍ߲ ߟߐ߯ ߟߏ߲ ߠߊ߫ ߏ߬ ߦߋ߫ ߟߐ߮ ߘߎ߬ߛߊ߬ߜߍ ߘߌ߫ ، ߟߐ߯ ߟߐ ߘߋ߬ߙߋ߬ߣߍ߲ ߞߋ߬ߟߋ߲ߞߋ߬ߟߋ߲߬ߓߐ߫ ߟߊ߫ ߞߊ߬ߝߏ߬ߓߏߟߏ߲ ߞߋߟߋ߲ ߛߏ ߞߎ߲ߓߊ ߟߎ߫ ߟߋ߬ ߕߍ߫ ߸ ߞߊ߬ ߟߏ߲ ߓߍ߯ ߕߐ߯ߟߊ߫ ߊ߬ ߟߐ߯ߘߎ߮ ߕߐ߮ ߟߊ߫ ߸ ߞߏ߫ ߞߊ߬ߘߌ߬ߛߊ߬ߟߊ߫ ߟߐ߯ ߟߏ߲ . ߟߐ߯ ߟߐ ߓߊ߯ ߘߊߡߌ߬ߣߊ߬ ߞߊ߬ߝߏ߬ߓߏߟߏ߲ ߞߎߓߋߛߏ ߟߊ߫ ߸ ߏ߬ ߘߎ߬ߛߊ߬ߜߍ ߊ߬ ߘߌ߫ ߥߊ߫ ߞߍ߫ ߛߏ߫ ߜߘߍ߫ ߟߊ߫ ، ߊ߬ ߘߎ߬ߛߊ߬ߜߍ߬ ߝߌߟߊߣߊ߲ ߊ߬ ߘߌ߫ ߞߍ߫ ߛߏ߫ ߜߘߍ߫ ߟߊ߫ ، ߊ߬ ߘߎ߬ߛߊ߬ߜߍ߬ ߛߓߊߣߊ߲ ߸ ߊ߬ ߘߌ߫ ߞߍ߫ ߛߏ߫ ߜߘߞߍ߫ ߟߊ߫ ، ߞߊ߬ߝߏ߬ߞߏߟߏ߲ ߘߎ߰ ߞߎ߲ߓߊ ߟߎ߬ ߓߊ߯ ߟߊߞߎߙߊ߲ ߸ ߛߊ߬ߦߌ߲߬ ߘߌ߫ ߞߍ߫ ߞߎߓߋߛߏ ߡߊ߬ ߕߎ߲߯. ߕߟߋ߬ ߦߙߌߞߊ ߡߍ߲ ߦߋ߫ ߕߊ߬ߡߌ߲߬ ߠߊ߫ ߛߏ߫ ߞߋߟߋ߲ ߟߐ߯ ߟߏ߲ ߝߌ߬ߟߊ ߕߍ߫ ߸ ߏ߬ ߟߋ ߟߐ߯ߕߍ ߁ ߘߌ߫ ߥߟߊ߫ ߟߐ߯ߞߎ߲ ߁ ߤߊߡߊ߲ߕߍ߫ ߞߎ߲߬ߢߐ߲߰ ߁ .

ߟߐ߮ ߓߊ߯ ߞߍ߫ ߛߏ ߘߏ߫ ߟߊ߫ ߓߌ߬ ߸ ߓߌ߬ ߟߐ߮ ߏ߬ ߕߎ߲߬ߣߍ߲ ߊ߬ ߟߐ߯ ߟߏ߲ ߕߊ߬ߡߌ߲߬ߣߍ߲߬ ߞߎߘߊ ߡߍ߲ ߠߊ߫ ߸ ߏ߬ ߦߋ߫ ߓߌ߬ ߟߐ߮ ߛߋ߲߬ߢߐ߲߮ ߘߌ߫ ، ߊ߬ ߟߐ߮ ߣߊ߬ߕߐ ߡߍ߲ ߕߎ߲߬ߕߐ߫ ߓߌ߬ ߕߊ ߟߊ߫ ߸ ߏ߬ ߦߋ߫ ߟߐ߮ ߞߎ߲߬ߢߐ߲߮ ߘߌ߫ ، ߌ ߦߴߊ߬ ߟߐ߲ ߞߊ߬ߝߏ߬ߓߏߟߏ߲ ߛߏ ߟߎ߬ ߓߊ߯ ߟߊߞߎߙߊ߲ ߟߐ߯ ߟߐ ߘߏ߫ ߞߏߕߊ߲ ߸ ߟߐ߮ ߘߌ߫ ߞߐߛߊߦߌ߲߬ ߊ߬ ߞߎ߲߭ ߡߊ߬ ߸ ߊ߬ ߘߊߡߌ߬ߣߊ߬ߣߍ߲ ߛߏ ߡߍ߲ ߡߊ߬ ߞߊ߬ߣߌ߲߫ ، ߏ߬ ߟߋ ߞߎ߲߬ߢߐ߲߮ ߘߝߊߣߍ߲ ߘߌ߫ ، ߞߏ߬ߣߌ߲߬ ߓߚߏ߫ ߞߊߙߏ ߣߌ߫ ߛߊ߲߭ ߓߍ߫ ߞߎ߲߬ߢߐ߲߮ ߦߴߊ߬ ߘߐ߫ ߸ ߊ߰ ߝߐ߫ ߟߊ߫ ߟߏ߲ ߕߊ ߡߊ߫ ߏ߬ ߟߋ ߘߐ߫ ߞߏ߫ ߟߐ߯ߞߎ߲ߢߐ߲߮، ߓߊ ߟߏ߲ ߓߍ߯ ߦߴߊ߬ ߕߊ ߟߐ߯ ߟߋ߬ ߘߌ߫ ߸ ߛߏ ߘߏ߫ ߟߐ߯ ߟߏ߲ ߞߊ߬ߣߌ߲߬ ، ߟߐ߯ߞߎ߲ߢߐ߲߮ ߣߊ߬ߣߍ߲߬ ߞߍ߫ ߟߊ߫ ߟߐ߯ߞߎ߲ ߘߌ߫ ߟߊ߬ߘߛߍ߬ߟߌ߬ ߓߟߏ ߡߊ߬ ߛߊ߫

ߝߌߟߊߣߊ߲: ߞߘߐ߬ߡߊ߲߫ ߸ ߛߏ߫ ߛߌߦߊߡߊ߲ ߞߊ߬ߝߏ߬ߣߍ߲߫ ߢߐ߲߰ ߠߊ߫ ߡߙߊ߬ ߁ ߘߐ߫ ߸ ߏ߬ ߟߋ ߞߊ߬ߝߏ ߘߌ߫ ، ߞߊ߬ߝߏ ߛߌߦߊߡߊ߲ ߡߐ߲ߣߍ߲ ߢߐ߲߰ ߡߊ ߟߋ߬ ߕߘߍ߬ ߡߊ߲߬ߘߋ߲߫ ߘߌ߫ ، ߦߏ߫ ߖߏ߬ߡߊ߫ ، ߕߐ߬ߙߐ߲، ߞߎ߬ߙߐ߲߬ߞߐ، ߥߊߛߏߟߏ߲، ߛߊ߲ߞߊߙߊ߲.

ߞߊ߬ߝߏ߬ ߁ ߕߘߍ߬ ߘߐߕߟߊ߫ ߟߊ߫ ߞߊ߬ߝߏ߬ߓߏ߬ߟߏ߲߬ ߛߌߦߊߡߊ߲ ߘߌ߫ ، ߡߌ߬ߛߊ߬ߟߌ߬ ߘߐ߸ ߕߐ߬ߙߐ߲ ߞߊ߬ߝߏ ߘߐߕߟߊ߫ ߘߊ߫ ߞߊ߬ߝߏ߬ߓߏߟߏ߲ ߢߌ߲߬ߠߎ߫ ߟߋ߬ ߘߌ߫: ((ߞߎߣߊߘߎ߯، ߖߍ߬ߡߍߙߍ߲، ߜߐ߬ߣߐ، ߖߍ߬ߣߍ، ߥߟߋߕߋ، ߞߏ߬ߙߊ، ߛߓߊ߬ߘߎ߯، ߦߊߡߐ߰ߛߌ،)) ߡߊ߲߬ߘߋ߲߫ ߞߊ߬ߝߏ ߣߴߊ߬ ߞߊ߬ߝߏ߬ߓߏߟߏ߲ ߓߍ߯ ߟߊߘߍ߬ߣߍ߲ ߠߋ߬ ߡߊ߲߬ߘߋ߲߫ ߞߙߎߝߊ ߘߌ߫، ߏ߬ ߟߋ ߝߊ߬ߙߊ߲ߛߌ߬ ߞߊ߲ ߘߐ߫ ( ߝߘߋߙߊߛߌߦߐ߲) ߘߌ߫ ߞߊ߬ߝߏ ߡߍ߲ ߦߴߊ߬ ߕߊ ߡߊ߲ߛߊ߬ߟߊ ߘߌ߫ ߡߊ߲߬ߘߋ߲ ߞߙߎߝߊ ߞߣߐ߫ ߸ ߏ߬ ߟߎ߫ ߟߋ ߡߊ߲ߛߟߊ߬ ߘߎ߯ߟߊ ߟߎ߬ ߘߌ߫ ( ߝߊ߬ߙߊ߲ߛߌ߬ ߞߊ߲ ߘߐ߫ ߸ ߙߏߥߊߦߐߡ ߝ߭ߊߗ߭ߏ ) ߡߊ߲߬ߘߋ߲߫ ߖߘߍ߬ߞߎ߲ ߦߴߊ߬ ߟߊ߫ ߡߊ߲ߛߟߊ߬ ߛߊ߲ߘߐ ߘߌ߫ ( ߙߏߥߊߦߐߡ ߛߎ߳ߗ߭ߋߙߍ߲ )

ߊ߬ ߛߓߊߣߊ߲ : ߡߊ߲߬ߘߋ߲߫ ߛߊ߲߭ ߕߘߍ߬ ߘߊߡߌ߬ߣߊ߬ ߟߊ߫ ߞߏ߲ߓߌߕߌ߮ ߟߋ߬ ߡߊ߬ ، ߏ߬ ߟߋ ߝߊ߬ߙߊ߲ߛߌ߬ ߞߊ߲ ߘߐ߫ ߏߞߵߕߓߙߎ߬ ߘߌ߫. ߛߊ߲߭ ߕߟߋ߬ ߁߭ ߦߋ߫ ߛߊ߲߬ ߞߎ߲ ߘߌ߫ ߸ ߛߊ߲߭ ߦߋ߫ ߘߊߡߌ߬ߣߊ߬ ߟߴߊ߬ ߞߎ߲߭ ߡߍ߲ ߡߊ߬ ߞߊ߬ߣߌ߲߬ ، ߞߏ߲ߓߌߕߌ߮ ߞߍ߫ ߘߊ߫ ߛߊ߲߭ ߘߊߡߌߣߊ ߘߌ߫ ߟߋ߬ ߸ ߓߊ ߏ߬ ߟߋ ߓߍ߲߬ ߠߊ߫ ߛߎ߲߬ߡߊ߲߬ ߞߎߘߊ ߟߎ߬ ߛߋ ߡߊ߬ ߝߏߓߐߒߘߊ ߟߊ߫ ، ߏ߬ ߟߋ ߛߊ߲߭ ߥ߯ߕߌ ߓߍ߯ ߘߐ߫ ߘߌߡߊ߲ ߘߌ߫ ، ߓߊ ߝߊ ߣߌ߫ ߘߊ߲ߓߎߘߍ ߣߌ߫ ߝߡߊߢߊ߯ߙߌ ߕߎ߬ߡߊ ߟߋ߬. ߏ߬ ߟߋ ߞߏߛߐ߲߬ ߛߎ߬ߡߊ߲ ߕߍ߫ ߓߊ߲߫ ߠߊ߫ ߛߣߍ߬ߞߍ߬ߟߊ߬ ߓߊ ߡߍ߲ ߓߘߊ ߛߊ߲߭ ߥ߯ߕߌ ߛߌ߫ ߟߊ߫ ߸ ߏ߬ ߦߋ ߞߟߌ߫ ߟߊ߫ ߛߐ߲߬ ߞߏ߫ ( ߛߊ߲ߞߎ߲ ) ߓߊ ߛߎ߬ߡߊ߲ ߛߎ߮ ߓߍ߯ ߥߙߊ߬ߣߍ߲߫ ߥ߯ߕߌ ߏ߬ ߟߋ ߟߊ߫ ، ߓߊ߬ߙߌ߬ ߛߌߛߍ߲߬  ߸ ߡߐ߰ ߛߌߦߊߡߊ߲߫ ߦߋ߫ ߛߊ߲ߞߎ߲ ߕߐ߮ ߞߟߌ߫ ߟߊ߫ ߟߋ߬ ߞߏ߫ ߛߋ߲߬ߞߎ߲.

ߊ߬ ߣߊߣߌ߲ߣߊ߲: ߡߊ߲߬ߘߋ߲߫ ߛߊ߲߭ ߘߐߕߟߊ߫ ߘߊ߫ ߓߊ߲ߘߊ߫ ߟߌ߬ߤߟߊ ߟߎ߬ ߕߍ߫ ߘߐ߬ߝߊ߬ߟߋ߲߬ ߣߊ߯ߣߌ߲ ߢߌ߲߬ ߠߎ߫ ߟߋ߬ ߘߌ߫: (( ߛߋߕߐ، ߝߏߓߐ، ߣߍߣߍ، ߕߙߊ )) ߘߐ߬ߝߊߟߋ߲ ߞߋ߬ߟߋ߲߬ߞߋ߬ߟߋ߲߬ߣߊ ߦߋ߫ ߛߊ߲ߓߏߟߏ߲ ߃-߃ ߘߌ߫ ߕߊ߲߬ ߘߐ߫:

ߊ) ߘߓߊ߬ߕߊ ߣߌ߫ ߥߊ߬ߛߌ߬ߥߙߊ ߣߌ߫ ߞߊ߬ߙߌ߬ߝߐ ߦߋ߫ ߛߋߕߐ ߘߌ߫.

ߋ) ߘߓߊ߬ߓߌߟߊ ߣߌ߫ ߕߎߟߊߝߌ߲ ߣߌ߫ ߞߏ߲ߓߌߕߌ߱ ߦߋ߫ ߝߏߓߐ ߘߌ߫.

ߌ) ߣߍߣߍߓߊ ߣߌ߫ ߞߏ߬ߟߌ߲߬ߞߏߟߌ߲ ߣߌ߫ ߓߌ߲ߠߊߥߎߟߋ߲ ߦߋ߫ ߣߍߣߍ ߘߌ߫.

ߍ) ߞߏ߲ߞߏߜߍ ߣߌ߫ ߕߙߊߓߊ ߣߌ߫ ߞߏ߲ߞߏߘߌ߬ߓߌ ߦߋ߫ ߕߙߊ ߘߌ߫.

ߏ߬ ߞߐ߫ ߸ ߛߋߕߐ ߣߌ߫ ߝߏߓߐ ߦߋ߫ ߛߊ߬ߡߊ ߘߌ߫ ߸ ߣߍߣߍ ߣߌ߫ ߕߙߊ ߦߋ߫ ߕߟߋ߬ߡߊ ߘߌ߫. ߛߊ߬ߡߊ ߣߌ߫ ߕߟߋ߬ߡߊ ߦߋ߫ ߘߐ߬ߝߊ߬ߟߋ߲߬ߓߊ ߝߌ߬ߟߊ ߘߌ߫ ߸ ߛߋߕߐ ߣߌ߫ ߝߏߓߐ ߣߌ߫ ߣߍߣߍ ߣߌ߫ ߕߙߊ ߦߋ߫ ߘߐ߬ߝߊ߬ߟߋ߲߬ ߡߌ߬ߛߍ߲߬ ߄ ߘߌ߫. ߊ߬ ߦߋ߫ ߝߐ߫ ߟߊ߫ ߘߐ߬ߝߊ߬ߟߋ߲ ߡߊ߬ ߝߣߊ߫ ߞߏ߫ ߛߊ߲ߞߎ߲ ߥߟߊ߫ ߛߊ߲߮ .

ߊ߬ ߟߏߟߎߣߊ߲:  ߡߊ߲߬ߘߋ߲߫ ߛߊ߲ߓߏߟߏ߲ ߓߍ߯ ߕߐ߯ߟߊ ߘߴߊ߬ ߥ߯ߕߌ ߖߍ߬ߘߍ ߖߍ߬ߘߍ ߟߋ߬ ߟߊ߫ ߓߊ߲ߘߊ ߟߌ߬ߤߟߊ ߘߐ߫:

߁- ߞߏ߲ߓߌߕߌ߱ ߦߋ߫ ߛߊ߲ߖߌ ߘߐ߯ߦߊ ߕߎߡߊ ߘߌ߫ ߞߵߊ߬ ߕߏ߫ ߞߏ߲ߓߌ ߡߊ߬،  

߂- ߣߍߣߍߓߊ ߦߋ߫ ߝߏ߫ ߣߍߣߍ ߕߎ߬ߡߊ ߘߌ߫،

߃- ߞߏߟߌ߲ߞߏߟߌ߲ ߦߋ߫ ߣߍߣߍ ߣߌ߫ ߕߙߊ ߓߊ߬ߛߊ߲߬ ߕߎߡߊ ߘߌ߫، ߞߊ߬ ߖߌ ߘߐߞߏߟߌ߲ ߸ ߏ߬ ߞߘߐ ߟߋ߬ ߛߎߡߊߣߍ߲ ߓߊ߬ߛߊ߲ ߘߌ߫ ߞߟߊߡߊ߲ ߠߊ߫.

߄- ߓߌ߲ߠߊߥߎߟߋ߲ ߠߋ߬ ߝߊ߬ߙߊ߲ߛߌ ߘߐ߫ ߗ߲߭ߝ߭ߌߦߋ ߘߌ߫ ، ߏ߬ ߦߋ߫ ߓߌ߲ ߠߎ߬ ߖߊ߬ ߕߎߡߊ ߟߋ߬ ߘߌ߫ ߞߵߊ߬ߟߎ߬ ߟߊߥߎ߬ߟߋ߲߬ ߛߟߏߟߏ߫ ،

߅- ߞߏ߲ߞߏߜߍ ߦߋ߫ ߥߊ߭ ߖߋ߬ߣߌ߲߬ ߕߎߡߊ ߘߌ߫ ߞߊ߬ ߞߏ߲ߞߏ ߜߍ߫  ߛߋߙߙߋ߫ ،

߆- ߕߙߊߓߊ ߦߋ߫ ߝߎ߲߬ߕߊߣߌ߲ ߥߎ߲߬ߝߊ߲߬ ߕߎߡߊ ߘߌ߫ ،

߇- ߞߏ߲ߞߏߘߌ߬ߓߌ ߦߋ߫ ߞߏ߲ߞߏ ߝߌߘߊߞߎ߲ ߠߎ߫ ߜߝߐ߬ ߕߎߡߊ ߘߌ߫ ߞߵߊ߬ߟߎ߫ ߘߓߌ߬ ߘߍ߲ ،

߈- ߘߓߊ߬ߕߊ ߦߋ߫ ߛߌ߫ ߟߊߘߏ߲߫ ߘߓߊ߫ ߕߊ߬ ߕߎߡߊ ߘߌ߫ ߞߊ߬ ߛߍ߬ߣߍ ߘߊߡߌ߬ߣߊ߬ ،

߉- ߥߊ߬ߛߌ߬ߥߙߊ ߦߋ߫ ߘߊ߬ߓߊ ߜߊ߬ ߕߎߡߊ ߘߌ߫ ߞߊ߬ ߛߣߍ߬ ߞߍ߬ߟߊ ߟߎ߫ ߥߊ߬ߛߌ ߥߙߊ߬ ،

߀߁-ߞߊ߬ߙߌߝߐ߭ ߦߋ߫ ߘߐ߯ߡߊߡߐ߮ ߟߐ߬ ߕߎߡߊ ߘߌ߫ ߘߐ߯ߡߊߡߐ߯ߦߊ ߟߊ߫ ߞߵߊ߬ ߞߊ߬ߙߌ ߖߍ߬ߘߍ ߝߐ߫، ߞߵߊ߬ ߕߘߍ߬ ߊ߬ ߓߘߴߊ߬ ߝߐ߫ ߛߍ߬ߣߍ ߘߊߡߌߣߊ߫ ߕߎߡߊ ߞߏ߫ ߊ߬ ߣߴߊ߬ ߞߐ߬ߘߐ ߟߎ߬ ߦߋ߫ ߝߌߟߊ߲ ߠߋ߬ ߘߌ߫ ߜߊ߲ ،

߁߁- ߘߓߊ߬ߓߌߟߊ ߦߋ߫ ߛߌ߫ ߟߊߘߏ߲߫ ߘߓߊ߫ ߖߏ ߓߌ߬ߟߊ߬ ߕߎߡߊ ߘߌ߫ ߸ ߞߊ߬ ߞߊ߬ߡߌ߬ߦߊ ߕߊ߬ ߞߘߐߛߊߟߌ ߞߊ߲ߡߊ߬، ߂߁- ߕߎߟߊߝߌ߲ ߦߋ߫ ߦߙߌߘߋ߲ ߓߍ߯ ߥߏ߫ ߕߎߡߊ ߘߌ߫ ߞߊ߬ ߕߎ ߓߍ߯ ߟߊߝߌ߲߬ ߝߌߘߊߓߟߎ ߘߊ߬ߡߊ ߟߊ߫ ߛߌ߲߯ ، ߏ߬ ߟߋ ߞߐ߲ߞߐ ߕߎ߬ߡߊ ߘߌ߫ ߛߎ߬ߟߊ ߟߎ߫ ߞߊ߲ ߓߚߏ߫ ߦߙߌ ߟߎ߬ ߓߘߊ߫ ߥߏ߫ ߊ߬ ߦߋ߫ ߞߐ߲ߞߐ ߘߌ߫ ߡߐ߱ ߟߎ߬ ߝߣߊ߫ ߞߊ߲߬ ، ߓߊ ߊ߬ ߦߴߊ߬ߕߘߍ߬ ߟߊ߫ ߟߋ߬ ߛߎ߬ߡߊ߲߬ ߞߘߐ ߟߎ߬ ߓߘߊ߫ ߓߊ߲߫ ߸ ߞߎߘߊ ߟߎ߬ ߛߋߣߍ߲ ߕߍ߫ ߡߎߣߎ߲߬ ، ߊ߰ ߝߐ߫ ߟߴߊ߬ ߡߊ߬ ߝߣߊ߫ ߞߏ߫ ߓߊ߬ߓߊ߬ ߛߊ߲߬ ߞߊߙߏ ، ߓߊ ߏ߬ ߕߎ߬ߡߊ ߟߊ߫ ߸ ߣߴߌ ߡߴߌ ߟߊ߫ ߓߊ߬ߓߊ ߝߙߋ߬ ߸ ߞߐ߲ߞߐ ߘߴߌ ߝߎ߬ߙߎ߲߬ ، ߣߴߌ ߘߏ߲߬ ߞߵߊ߬ ߝߙߋ߬ ߸ ߛߎ߬ߡߊ߲߬ ߞߎߘߊ ߘߌ߫ ߛߋ߫ ߞߵߊ߬ ߕߐ߬ߓߊ ߕߏ߫ ߌ ߓߟߏ߫ .

ߏ߬ ߕߊ߬ߡߌ߲߬ߣߍ߲ ߞߐ߫ ߸ ߕߐ߯ ߂ ߕߘߍ߬ ߡߊ߲߬ߘߋ߲߫ ߛߊ߲ߓߏߟߏ߲ ߘߏ߫ ߟߎ߫ ߟߊ߫ ، ߦߏ߫ ߕߎߟߊߝߌ߲ ߕߐ߯ ߂߲ ߦߋ߫ ߓߊ߬ߓߊ߬ ߝߙߋ߬ ߕߎߡߊ ߘߌ߫ ߢߊ ߡߍ߲ ߸ ߞߏ߲ߞߏߜߍ ߕߐ߯ ߂߲ ߕߘߍ߬ ߥߎ߬ߣߍ߬ߝߌ߲ ߘߌ߫ ߕߋ߲߬ ߠߋ߬، ߞߏ߲ߞߏߘߌ߬ߓߌ ߕߐ߯ ߂߲ ߕߘߍ߬ ߝߌ߬ߟߊ߲ߝߌߟߊ߲ ߘߌ߫ ߕߋ߲߬ ߠߋ߬ ، ߓߊ ߏ߬ ߦߋ߫ ߛߣߍ߬ߞߍ߬ߟߊ ߕߘߍ߬ ߟߊ߫ ߞߣߐ߬ߘߐ߬ߝߟߌ ߝߌ߬ߟߊ߲ߝߌ߬ߟߊ߲ ߠߋ߬ ߘߐ߫ ، ߊ߬ ߡߴߊ߬ ߟߐ߲ ߣߴߊ߬ ߘߌ߫ ߛߍ߬ߣߍ ߘߊߡߌ߬ߣߊ ߓߊ߬ ߸ ߥߟߴߊ߬ ߦߴߊ߬ ߕߏ߫ ߣߍ߲ߞߍ߫ ، ߊ߬ ߕߘߍ߬ ߝߐ߫ ߟߊ߫ ߥߊ߬ߛߌ߬ߥߙߊ ߡߊ߬ ߞߏ߫ ߞߊ߬ߙߌ߬ߝߐ߬ߣߍ߲ ߸ ߞߵߊ߬ ߝߐ߫ ߞߊ߬ߙߌߝߐ߭ ߡߊ߬ ߞߏ߫ ߞߊ߬ߙߌ߬ߝߐ߬ߓߊ ، ߘߓߊ߬ߓߌߟߊ ߝߣߊ߫ ߕߐ߯ ߂߲ ߠߋ߬ ߖߌߥߐ߱ ߘߌ߫ ، ߓߚߏ߫ ߘߎ߰ߞߟߏ ߦߋ߫ ߖߌ ߥߐ߬ߞߎ߬ ߟߊ߫ ߕߎ߬ߡߊ ߏ߬ ߟߋ ߟߊ߫ ، ߞߏߟߌ߲ߞߏߟߌ߲ ߝߣߊ߫ ߕߐ߯ ߂߲ ߕߘߍ߬ ߥߟߊߞߊ߬ߘߊ ߘߌ߫ ، ߏ߬ ߞߘߐ ߟߋ߬ ߞߏ߫ ߥ߯ߕߌ ߡߍ߲ ߛߎߡߊߣߍ߲߫ ߕߍ߫ ߸ ߊ߬ ߞߟߊߡߊ߲ ߕߍ߫ ، ߤߊߟߌ߬ ߖߌ߫ ߥߟߊߞߘߊ ߸ ߏ߬ ߦߋ߫ ߖߌ߫ ߟߋ߬ ߘߌ߫ ߡߍ߲ ߛߎߡߊߣߍ߲ߓߊ ߕߍ߫ ߸ ߊ߬ ߞߟߊߡߊ߲ߓߊ߫ ߕߍ߫ .

ߊ߬ ߥߐߙߐߣߊ߲: ߛߌ߬ߟߊ߬ߡߊ߬ ߞߊߙߏ ߟߊߘߏ߲߭ ߣߴߊ߬ ߕߊ ߡߊ߲߬ߘߋ߲߫ ߞߣߐ߫ ߸ ߤߊߟߌ߫ ߓߌ߬ ߊ߬ߟߎ߬ ߦߋ߫ ߛߊ߲߭ ߖߊ߬ߕߋ ߡߌ߬ߣߊ߬ ߟߊ߫ ߛߊ߬ߡߊ ߣߌ߫ ߕߟߋ߬ߡߊ ߟߋ ߡߊ߬ ߡߎߣߎ߲߬ ߓߊߞߍ ، ߞߵߊ߬ ߝߐ߫ ߞߏ߫ ߛߊ߲ߖߌ ߕߊ߲߫ ، ߏ߬ ߞߘߐ ߟߋ߬ ߛߊ߬ߡߊ ߘߏ߲߬ ߞߏ߬ ߕߊ߲߫ ߘߌ߫ ، ߏ߬ ߘߏ߲߬ ߦߴߊ߲ ߠߊ߫ ߛߊ߲߬ ߘߐ߬ߝߊ߬ߟߋ߲߬ߡߊ߬ ߞߘߐ ߖߊ߬ߕߋ ߟߋ߬ ߘߌ߫ ، ߓߊ ߛߌ߬ߟߡߊ߬ ߞߊߙߏ ߟߎ߬ ߕߍ߫ ߓߍ߲߬ ߣߴߊ߬ߟߎ߬ ߥ߯ߕߌ߫ ߞߋߟߋ߲ ߡߊ߬ ߛߊ߬ߡߊ ߣߌ߫ ߕߟߋ߬ߡߊ ߘߐ߫، ߓߊ߬ߙߌ߬ ߏ߬ ߕߊ߬ ߘߊ߫ ߛߏ߲߬ߖߘߊ߫ ߓߟߏ߫ ߞߵߊ߬ ߟߊߘߏ߲߬ ߡߊ߲߬ߘߋ߲߫ ߞߣߐ߫ ߟߋ߬ ߸ ߓߚߏ߫ ߦߙߐ߫ ߓߍ߯ ߕߊ ߞߊߙߏ ߞߏ߫ ߦߋ߫ ߓߍ߲߬ ߠߊ߫ ߢߐ߲߮ ߡߊ߬ ߬ߟߋ ߟߋ߬ ߘߐ߫ ، ߊ߬ ߣߌ߫ ߛߌ߬ߟߡߊ߬ߦߊ ߟߊ߫ ߞߏ ߟߎ߫ ߓߍ߲߬ߣߍ߲߫ ߬ߟߋ ߟߋ߬ ߡߊ߬
