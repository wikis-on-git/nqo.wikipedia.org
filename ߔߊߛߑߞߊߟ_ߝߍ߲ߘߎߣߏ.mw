





















'''ߔߊߛߑߞߊߟ ߝߍ߲ߘߎߣߏ''' ߥߟߏ߫ ߘߊ߫ ߓߌߣߊߥߎߟߋ߲ ߕߟߋ߬ ߂߇ / ߁߉߈߁ [[ߞߐߣߊߞߙߌ߫]] ﴿[[ߖߌ߬ߣߍ߫|ߖߌ߬ߣߍ߬]]﴾ ، ߊ߬ ߦߋ߫ ߖߌ߬ߣߍ߬ ߕߏ߬ߟߊ߲߬ߕߊ߲ߠߊ ߖߊ߯ߓߊߞߊ߲ߞߋߡߊ ߟߋ߬ ߘߌ߫ ، ߊ߬ ߦߴߊ߬ ߕߎ߬ߜߍ߬ߕߎ߬ߜߍ߬ ߟߊ߫ ߕߍߡߟߊ ߢߍߕߊ߮ ߘߐ߫. 

ߊ߬ ߟߐߣߍ߲߫ ߊ߬ ߟߊ߫ ߕߏ߬ߟߊ߲ ߠߎ߬ ߟߊߕߊ߬ߡߌ߲߬ ߠߋ߬ ߘߐ߫ [[ߖ߭ߌߙߐ߲ߘߍ߲ ߘߋ߬ ߓߐ߬ߙߑߘߏ]] ، ߊ߬ ߞߍ߫ ߘߊ߫ [[ߝߊ߬ߙߊ߲߬ߛߌ߫]] ߞߟߏߞߕߏ ߘߌ߫ ߞߴߊ߬ ߕߏ߫ ߦߋ߲߬ ߡߍ߲ ߘߐ߫ ، ߊ߬ ߣߴߊ߬ ߟߊ߫ ߕߏ߬ߟߊ߲ ߠߊߕߊ߬ߡߌ߲߬ ߘߐ߫ [[ߊ. ߍߛ. ߛߍ߲ߕߋߕߌߦߍ߲ߣ]]. ߊ߬ ߞߊ߬ ߛߊ߲߬ ߛߌߦߊߡߊ߲߫ ߠߋ߬ ߞߍ߫ ߖߌ߬ߣߍ߬ ߛߘߍ ߝߊ߬ߛߏ߬ߟߊ߬ߞߊ ߕߏ߬ߟߊ߲߬ߕߊ߲ ߞߏߢߌ߲ߧߊ ߟߊ߫<ref>ߞߎߡߘߊ ߣߌ߲߬ ߘߟߊߡߌ߬ߘߊ߬ߣߍ߲߫ ߦߋ߫ ߝߊ߬ߙߊ߲߬ߛߌ ߥߞߌߔߋߘߌߦߊ ߟߋ߬ ߡߊ߬ (Pascal fendouno)</ref> ،

ߊ߬ߟߋ߬ ߝߣߊ߫ ߢߐ߲߮ ߕߎ߬ ߘߏ߲߬ߠߊ ߕߴߦߋ߲߬ ߝߟߐ߫. 

== ߜߋ߬ߙߋ ==

=== ߖ߭ߌߙߐ߲ߘߌ߲ߛ ߘߋ߬ ߓߐ߬ߙߑߘߏ ===
ߊ߬ ߓߐ߫ ߕߎ߬ߡߊ ߖߌ߬ߣߍ߬ ߞߴߊ߬ ߕߏ߫ ߝߏߣߌ߲ߞߋߦߊ ߘߐ߫ ߸ ߔߊߛߑߞߊߟ ߝߍ߲ߘߎߣߏ ߞߊ߬ ߝߊ߬ߙߊ߲߬ߛߌ߫ ߛߌߟߊ ߕߊ߬. ߊ߬ ߞߴߊ߬ ߡߊߝߟߍ߫ ߘߊߡߌ߬ߣߊ߬ [[ߍߙ. ߛߋ. ߟߍ߲ߛ.]] 

ߡߊߝߟߍ߫ ߡߍ߲ ߞߎ߲߬ߘߏ߲߬ ߘߌߦߊ߫ ߘߊ߫ ، ߞߏ߬ߣߌ߲߬ ߞߐ߬ߘߎ߮ ߣߍߣߍ ߞߊ߬ ߔߊߛߑߞߊߟ ߡߊߛߌߟߊ߲ ، ߏ߬ ߘߐ߫ ߸ ߊ߬ ߞߴߊ߬ ߘߴߊ߬ ߢߍ߫ ߊ߬ ߦߋ߫ ߕߊ߯ ߊ߬ ߡߊߝߟߍ߫ ߦߙߐ ߜߘߍ߫. 

ߊ߬ ߘߏ߲߬ ߘߊ߬ ﴿FCGB﴾ ߘߐ߫ ߞߴߊ߬ߟߎ߬ ߛߎߘߊ߲ ߞߴߊ߬ ߟߎ߬ ߞߍ߫ ߝߊ߬ߙߊ߲߬ߛߌ߫ ߛߊ߲ߖߌ ߁߇ ߘߋ߲ ߠߎ߬ ߘߐ߫ ߞߟߏߞߕߏ ߘߌ߫  ߛߊ߲߬ ߝߟߐ ߏ߬ ߟߊ߫. 
[[ߞߐߕߐ߮:Pascal Feindouno 2007 (2).jpg|thumb|ߔߊߛߑߞߊߟ ߝߍ߲ߘߎߣߏ ߖߌߦߊߓߍ ߂߀߀߇ ߟߊ߫ ]]
ߋߟߌ ߞߴߊ߬ ߡߊߘߏ߲߬ ߊ߬ ߟߊ߫ ߸ ߝߏߣߌ߲ߞߋ ߔߊߛߑߞߊߟ ߞߊ߬ ߟߌߜ߭ߌ ߁߭ ߘߊߡߌ߬ߣߊ߬ ߏ߬ ߝߍ߬ ߌߞߘߐ߫ ، ߣߍߣߍߓߊ ߕߟߋ߬ ߁߂ / ߁߉߉߈ ߟߊ߫ ߸ ߊ߬ߟߎ߬ ߣߌ߫ ߓߐ߬ߙߑߘߏ ߟߊ߫ ߢߐ߲߯ߓߍ߲ ߘߏ߫ ߛߋ߲߬ߝߍ߬ ߸ ߖߌ߬ߣߍ߬ ߓߟߋ߬ߓߟߋ ߣߊ߬ ߘߊ߫ ߛߎߘߊ߲߫ ߏ߬ ߝߣߊ߫ ߘߐ߫ ﴿ߕߎ߭ ߃- ߀﴾. ߊ߬ ߣߊ߬ ߕߘߍ߬ ߓߊ߯ߙߊߟߞߊ ߟߎ߬ ߟߊ߫ ߞߙߎ ߘߐ߫ ߞߊߟߌߦߊ߫ ߓߟߏߡߊ߬ ߸ ߊ߬ ߣߴߊ߬ ߞߴߊ߬ ߘߋ߬ߙߌ߬ߟߌ߬ ߘߊߡߌ߬ߣߊ߫ [[ߖ߭ߊ߲ ߔߌߦߍߙ ߔߊߔߌ߲]] ߝߍ߬ ߦߋ߲߬.  

ߞߴߊ߬ ߕߏ߫ ߓߐ߬ߙߑߘߏ ߁߉߉߉ ߟߊ߫ ߸ ߊ߬ ߞߊ߬ ߕߎ߭ ߘߏ߫ ߘߏ߲߬ ߊ߬ ߞߴߊ߬ ߡߐ߬ߟߐ߲߬ߧߊ ߔߊ߬ߙߌ߬ ߣߌ߫ ߓߐ߬ߙߑߘߏ ߟߊ߫ ߢߐ߲߯ߓߍ߲ ߛߋ߲߬ߝߍ߬ . 

ߊ߬ ߛߊ߲߬ ߂߁߸ ߔߊߛߑߞߊߟ ߡߊ߫ ߛߋ߫ ߡߍ߲ ߟߌߜ߭ߌ ߁߭ ߘߐ߫ ߝߋߎ߫. ߊ߬ ߝߊ߬ ߛߟߐߡߌ߲ߠߞߊ ߞߴߊ߬ ߟߊ߫ ߕߊ߯ ߏ߬ ߘߐ߫ [[ߓߙߋߕߊߦߌ߲]] ߛߘߍ ߘߏ߫ ߘߐ߫ ߡߍ߲ ߕߐ߯ ߞߏ߫ ﴿ߍߝ. ߛߋ ߟߏߙߌߦߊ߲﴾ ، ߊ߬ ߛߋ߫ ߘߴߊ߬ ߖߘߍ߬ߡߊߛߐ߬ߘߐ߲߬ ߠߊ߫ ߦߋ߲߬ ߡߍ߲ ߘߐ߫. ߞߴߊ߬ ߕߏ߫ ߍߝ. ߛߋ ߟߏߙߌߦߊ߲ ߸ ߊ߬ ߕߎ߲߬ ߝߏߦߌ߬ ߟߋ߬ ߟߊ߫ ߡߊ߲߬ߘߌ ߟߊ߫ ߓߘߍ߬ ߸ ߝߏ߫ ߡߐ߱ ߘߌ߫ ߣߴߌ ߕߊ߰ߛߌ߬ ߡߍ߲ ߠߎ߬ ߡߊ߫ ، ߊ߬ ߣߌ߫ ߖ߭ߋߦߊ߲ ߞߑߟߊߎߘ ߘߊߙߑߛߋߝ߭ߌߟ ߟߊ߫ ߢߐ߲߯ߓߍ߲ ߘߐ߫ ߸ ߏ߬ ߡߍ߲ ߣߊ߬ߕߐ߫ ߞߍ߫ ߟߴߊ߬ ߞߘߐ߬ߞߍ߫ ߘߌ߫ ߞߊ߬ߣߌ߲߬ ، ߊ߬ ߞߊ߬ ߕߎ߬ ߆ ߘߏ߲߬ ߞߟߏߞߕߏߦߊ ߘߐ߫ ߊ߬ ߣߌ߫ ߞߊ߬ ߛߋߓߊ߯ߦߊ߫ ߛߐ߬ߘߐ߲߬ ߝߊ߬ߙߊ߲߬ߛߌ߫ ߖߌߟߊߝߍ ﴿final﴾ ߘߐ߫ ߂߀߀߂ ߟߊ߫ ߸ ߏ߬ ߞߍ߫ ߘߴߊ߬ߟߎ߬ ߣߌ߫ ߍߝ. ߛߋ. ߓߊ߬ߛߑߕߌߦߊ ߓߌ߬ߟߊ߬ߢߐ߲߰ߠߊ ߟߋ߬ ߘߐ߫. ߊ߬ ߞߊ߬ ߟߌߜ߭ߌ ߖߌߟߊߝߍ ߜߘߍ߫ ﴿final﴾ ߘߊߡߌ߬ߣߊ߬ ߸ ߊ߬ ߝߏߘߊ߫ ߏ߬ ߟߊ߫ ، ߊ߬ߟߎ߬ ߣߌ߫ ߖ߭ߌߙߐ߲ߘߌ߲ߛ ߘߋ߬ ߓߐ߬ߙߑߘߏ ߟߋ߬ ߞߊ߬ ߢߐ߲߯ ߓߍ߲߬ ߏ߬ ߘߐ߫.  

ߊ߬ ߞߐߛߊߦߌ߲ ߞߊ߬ ߣߊ߬ ߖ߭ߌߙߐ߲ߣ ߸ ߊ߬ ߕߎ߲߬ ߕߍ߫ ߡߎ߬ߕߎ߲߬ ߌ ߣߴߊ߬ ߝߐ߫ ߞߘߐ߬ߡߊ߲߫ ، ߊ߬ ߕߎ߲߬ ߓߘߊ߫ ߞߍ߫  ߕߏ߬ߟߊ߲߬ߕߊ߲ߠߊ ߟߊߞߐ߮ߣߍ߲ ߖߘߍ߬ߖߘߍ߬ ߘߌ߫ ، ߋߟߌ ߓߏߔ ߞߊ߬ ߝߊ߲߬ߞߊ ߖߍ߬ߘߍߖߍ߬ߘߍ ߘߴߊ߬ ߡߊ߬ ߞߊߡߊ߲ ߕߍߡߟߊ ߘߐ߫ ߸ ߏ߬ ߞߍ߫ : ߝߍ߲ߘߎߣߏ ߡߊ߫ ߕߌ߲ߞߌ ߟߊߟߐ߬ ߖߐ߲߬ߛߴߊ߬ ߘߌ߫ ߞߍ߫ ߔߋߑߘߙߏ ߡߌߜ߭ߍߟ ߔߏߟߋߕߊ ߢߐ߲߰ ߘߌ߫ ߕߏ߬ߟߊ߲߬ ߘߌ߬ߟߌ ߘߐ߫. 

߂߀߀߃ - ߂߀߀߄ ߛߊ߲߬ ߟߊߓߊ߲ߠߊ ߸ ߊ߬ ߟߊ߫ ߛߘߍ ߞߊ߬ ߞߎ߲߬ߠߊ߬ߝߏ߬ߣߌ߲ ߖߎ߮ ߘߏ߫ ߟߊߓߐ߫ ߸ ߣߴߏ߬ ߦߴߊ߬ ߞߍ߫ ߘߌ߫ ߞߊ߫ ߛߘߍ ߜߘߍ߫ ߢߌߣߌ߲߫. [[ߋߟߌ ߓߏߔ]] ߡߍ߲ ߕߘߍ߬ ߦߋ߫ ߊ. ߍߛ. ߛߍ߲ߕߋߕߌߦߍ߲ߣ ߟߊ߬ߘߋ߬ߙߌ߬ߟߌ߬ߟߊ ߘߌ߫ ߸ ߏ߬ ߛߐ߲߬ ߘߴߊ߬ ߛߌ߲ߞߊߟߌ ߞߏ ߡߴߊ߬ ߣߌ߫ ߛߊ߬ߣߌ߲ ߞߍߗߏ߮. 

=== ߛߍ߲ߕߋߕߌߦߍ߲ߣ ߛߘߍ ߘߐ߫ ===
ߓߌ߬ߟߊ߬ߢߐ߲߰ߠߊ ߃߆ ߘߐ߫ ߸ ߊ߬ ߞߊ߬ ߕߎ߬ ߁߃ ߘߏ߲߬ ، ߊ߬ ߟߊ߫ ߞߛߐߞߛߐߦߊ ߏ߬ ߞߵߊ߬ ߘߍ߬ߡߍ߲߬ ߖߍ߬ߘߍߖߍ߬ߘߍ ߟߋ߬ ߸ ߓߊߏ߬ : ߊ߬ ߞߍ߫ ߘߊ߫ ߕߎ߭ ߘߏ߲߬ ߥߣߊ ߟߎ߬ ߆߲ ߠߋ߬ ߘߌ߫. 

ߊ߬ ߟߊ߫ ߛߊ߲ߖߌ ߝߌߟߊߣߊ߲ ߂ ߣߊ߬ ߘߊ߫ ߜߟߍ߬ߦߵߊ߬ ߓߟߏ߫ ߸ ߊ߬ ߞߊ߬ ߕߎ߬ ߃ ߟߋ߬ ߘߏ߲߬ ߏ߬ ߘߐ߫ ، ߊ߬ ߞߊ߬ߣߌ߲߬ߓߊ߮ ߘߏ߫.......... 

=== ߜ߭ߐߟߑߝ߭ ߓߊߦߌ߲ߓߊߦߌ߲ߦߊ ===
ߕߎ߬ߡߊ߬ ߡߍ߲ ߞߊ߬ ߞߊ߬ ߓߍ߲߬ߞߊ߲ ߘߏ߫ ߛߐ߬ߘߐ߲߬ ߕߎߟߊߝߌ߲ ߕߟߋ߬ ߂߆ / ߂߀߀߈ ߠߊ߫ ߞߊ߬ ߝߘߊ߫ ߞߣߊߙ ߛߘߍ ߘߏ߫ ߟߊ߫߫ ߣߊߟߌ߬ߡߎ߲߫ ﴿ ߊߟߑߛߊߘ ߘߏߤߊ. 

ߊ߬ ߣߊ߬ ߘߊ߫ ߕߏ߫ [[ߜ߭ߐߟߑߝ]] ߟߎ߬ ߣߴߊ߬ߟߎ߬ ߟߊ߫ ߖߌߥߎ߫ ߥߊߘߌ߫ ߸ ߊ߬ ߣߊ߬ ߘߊ߫ ߕߏ߫ ߜ߭ߐߟߑߝ ߦߋ߲߬ ߞߊ߬ ߕߏߟߏ߲ ߛߊ߲ߖߌ߫ ߃ ߖߊ߬ߣߍ߲ ߞߘߐ߫ ߘߙߌ߬ߞߌ ߛߎ߯ ߞߋߟߋ߲߫  ߘߐ߫ ߸ ߣߊߟߌ߬ߡߎ߲߫ ߟߌߜ߭ߌ ߁ ߕߏ߬ߟߊ߲߬ߕߊ߲߬ߠߊ ߞߘߐ߫ ﴿ ߡߊߕ ߡߎߛߌߟߎ ߞߌߡ﴾ ߘߌ߫. ߊ߬ ߞߴߊ߬ ߢߊߦߋ߫ ߞߴߊ߬ ߟߊߕߊ߯ߟߌ ߣߊ߲߬ߝߟߏ߬ߦߊ߬ߟߌ ߓߘߊ߫ ߓߊ߲߫ ߞߍ߫ ߟߊ߫ ߌ ߣߴߊ߬ ߝߊ߬ߘߌ߬ߡߊ߬ߞߟߏ߬ߟߊ. ߔߊߛߑߞߊߟ ߝߍ߲ߘߎߣߏ ߞߴߊ߬ ߡߊߡߌ߬ߣߊ߬ ߡߎ߬ߕߎ߲߬ ߛߊ߫ ߸ ߊ߬ ߞߴߊ߬ ߟߊ߫ ߓߌ߬ߟߊ߬ߢߐ߲߰ߠߊ ߝߟߐ ߛߋߓߊ߯ߦߊ ߛߐߘߐ߲߬ ߞߴߊ߬ ߕߏ߫ ߊߟߑߛߊߘ ߘߏߤߊ ߟߊ߫ ߕߏ߬ߟߊ߲߬ߕߊ߲ ߘߙߌ߬ߞߌ ߘߐ߫ ،  ߞߕߊߙ ߞߟߏߞߕߏ ߡߐ߬ߟߐ߲߬ߡߊ ߟߎ߬ ߟߊ߫ ߢߐ߲߯ߓߍ߲߫ ߘߐ߫ ߸ ߊ߬ߟߎ߬ ߣߌ߫ ߊߟߑߜߙߊߝߊ ߟߋ߬ ߓߌ߬ߟߊ߬ ߘߊ߫ ߢߐ߲߯ߠߊ ߕߎ߭﴿ ߂ - ߁﴾. ߊ߬ ߞߴߊ߬ ߟߊ߫ ߕߎ߬ ߝߟߐ߫ ߘߏ߲߬ ߊ߬ ߟߊ߫ ߛߘߍ ߞߎߘߊ ߘߐ߫ ߏ߬ ߛߋ߲߬ ߠߋ߬ ߝߍ߬. ߛߊ߲߬ ߞߋߟߋ߲߫ ߏ߬ ߖߍ߬ߘߍ ߝߣߊ߫ ߟߊ߫ ߸ ߊ߬ߟߎ߬ ߟߊߓߊ߲߫ ߣߊ߬ ߘߊ߫  ߞߍ߫  ߞߕߊߙ ߞߟߏߞߕߏ ߝߌߟߊߣߊ߲ ﴿߂߲﴾ ߘߌ߫ ، ߊ߬ ߣߴߊ߬ ߟߊ߫ ߛߘߍ ߞߊ߬ߣߌ߲߬. ߊ߬ ߞߊ߬ ߣߎ߬ ߁߀ ߣߌ߫ ߞߐ߫ ߟߋ߬ ߘߏ߲߬   

߂߀߀߉ ߘߓߊ߬ߓߌߟߊ ߟߊ߫ ߸ ߞߕߊߙ ߛߘߍ ߜߘߍ߫ ߞߵߊ߬ ߛߌ߲ߞߊ߫ ، ߣߵߏ߬ ߦߋ߫ ߊߟߑߙߊߦߊ߲ߣ ߘߌ߫ ، ߞߏ߬ߣߌ߲߬ : ߊ߬ ߞߊ߬ ߞߊߙߏ߫ ߆ ߘߐߙߐ߲߫ ߠߋ߬ ߞߍ߫ ߦߋ߲߬ ߸ ߓߊߏ߬ : ߊߙߊߓߎ ߛߊ߬ߥߏߘߌ߬ߦߊ ߘߛߍ ߘߏ߫ ߝߣߊ߫ ߞߴߊ߬ ߛߌ߲ߞߊ߫ ߸ ߣߊߟߌ߬ߡߎ߲߫ ߊߟߑߣߊߛ ߙߌߦߊߘ ߘߌ߫ ، ߏ߬ ߞߍ߫ ߘߊ߫ ߂߀߁߀ ߠߋ߬ ߟߊ߫ . ߊ߬ ߟߊߓߊ߲߫ ߣߊ߬ ߘߴߊ߬ ߟߊ߫ ߟߊ߬ߤߘߌ߫ ߛߐ߬ߘߐ߲߬ ߊߟߑߙߊߦߊ߲ߣ  ߝߍ߬ ߂߀߁߀ ߣߍߣߍߓߊ ߟߊ߫ . 

=== ߊ߬ ߞߐߛߊ߬ߦߌ߲߬ ߋߙߐߔߎ߬ ===
ߓߌߣߊߥߎߟߋ߲ ߕߟߋ߬ ߃߁ ߂߀߁߁ ߟߊ߫ ߸ ߕߏ߬ߟߊ߲߬ߕߊ߲ߠߊ ߟߎ߬ ߟߊ߫ ߟߊߕߊ߬ߡߌ߲߬ߠߌ߲ ߡߌ߬ߛߍ߲߬ ߟߊߓߊ߲ߠߊ ߛߊ߬ߡߊ ߘߐ߫ ߸ ߊ߬ ߞߊ߬ ߞߊߙߏ߫ ߆ ߟߊ߬ߤߘߌ ߞߟߊ߬ߣߐ߬ߦߴߊ߬ ߣߌ߫ [[ߊ. ߍߛ. ߡߏߣߊߞߏ]] ߕߍ߫ ߞߊ߬ ߡߎߛߊ ߡߊ߰ߗ߭ߎ ߣߐ߰ߘߐ߬ߓߌ߬ߟߊ ، ߊ߬ ߣߊ߬ ߘߊ߫ ߜߍ߬ߟߍ߲߬ߞߘߎ ߛߐ߬ߘߐ߲߬ ߡߍ߲ ߘߌ߯ ߘߴߊ߬ ߟߊ߫ ߞߏߛߓߍ߫. 

ߛߘߍ ߏ߬ ߤߊ߲ߞߟߌ ߖߊߙߌߒߕߋߦߊ ߟߎ߬ ߞߴߊ߬ ߟߊߞߏ ߘߐߡߙߌ߫ ߖߌ ߢߡߊߟߐ߬ߣߍ߲߬ ߞߘߐ߫ ߸ ߊ߬ ߛߋ߫ ߞߊ߬ ߓߌ߬ߟߊ߬ߢߐ߲߰ߠߊ ߅ ߘߐߙߐ߲߫ ߠߋ߬ ߕߘߍ߬ߒ߬ߘߐ߬ߦߊ ߛߊ߲߬ ߏ߬ ߟߊ߫ ߛߊ߬ߣߴߊ߬ ߦߋ߫ ߓߐ߫ ߦߋ߲߬ ߞߊ߬ ߕߊ߯ ߟߌߜ߭ߌ ߂߲ ߛߘߍ ߘߏ߫ ߘߐ߫ ߝߊ߬ߙߊ߲߬ߛߌ߫ ߦߋ߲߬. 

ߊ߬ ߟߊߓߌ߬ߟߊ߬ ߡߍ߲ ߘߍ߫ ߘߊ߫ ߸ ߊ߬ ߕߊ߯ ߘߴߊ߬ ߡߊߝߟߍ߫ [[ߍߝ   ߛߋ. ߛߌߦߐ߲]] ߥߊ߬ߛߌߥߊ߬ߙߊ ߕߟߋ߬ ߂߂ ߟߊ߫. ߓߊ߲ߞߐ߫ ߝߍ߬ ߊ߬ ߡߊߝߟߍ߫ ߟߊ߫ ߦߋ߲߬ ߸ ߊ߬ ߞߴߊ߬ ߡߊߘߏ߲߬ ߛߘߍ ߏ߬ ߟߊ߫ ߛߊ߲ߖߌ ߂ ߖߊ߬ߣߍ߲ ߞߘߐ߫ ، ߛߘߍ ߏ߬ ߟߊߛߌ߲ߓߊ߮ ߟߋ߬ ߕߘߍ߬ ߦߋ߫ ߛߏߙߊ߲߫ ߙߎߛߋ ߘߌ߫ ، ߏ߬ ߡߍ߲ ߕߘߍ߬ ߦߴߊ߬ ߟߊ߫ ߟߊ߬ߘߋ߬ߙߌ߬ߟߌ߬ߟߊ ߞߘߐ߫ ߘߌ߫ ߛߍ߲ߕߋߕߌߦߍ߲ߣ. 

ߓߌߣߊߥߎߟߋ߲ ߕߟߋ߬ ߃ /߂߀߁߂ ߟߊ߫  ߸ ߊ߬ ߟߊߓߊ߲߫ ߣߊ߬ ߓߐ߫ ߕߏ߲ߘߋߦߊ ߃߆ ߘߌ߫ ߝ߭ߊߟߍ߲ߛߊ߲ ߣߊ߫ ߛߘߍ ߘߐ߫ ߛߎߥߌߛ ߕߏ߬ߟߊ߲߬ߕߊ߲߬ߠߊ ߘߍ߭ ߞߙߎ ߓߟߏ. ߊ߬ ߞߴߊ߬ ߟߊ߫ ߟߊ߬ߤߘߌ߫ ߛߐ߬ߘߐ߲߬ ߍߝ. ߛߋ. ߛߌߦߐ߲ ߘߐ߫ ߌߞߘߐ߫ 

߂߀߁߂ ߘߓߊ߬ߓߌߟߊ ߟߊ߫ ߸ ߊ߬ ߞߊ߬ ߟߊ߬ߤߘߌ߬ ߘߏ߫ ߞߟߊ߬ߣߐ߬ߦߴߊ߬ ߣߌ߫ ߕߎߙߑߞߌ ߛߘߍ ߘߏ߫ ߕߍ߫ ، ߣߴߏ߬ ߦߋ߫ ߞߑߟߊߖ߭ߌߛߔߐߙ ߘߌ߫. 

߂߀߁߃ ߟߊ߫ ߸ ߊ߬ ߞߊ߬ ߞߊߙߏ߫ ߆ ߞߟߊ߬ߣߐ߬ߦߊ߬ߟߌ ߞߍ߫ [[ߟߏߛߊ߲ߣ ߛߑߔߐߙ]] . ߞߊߙߌߟߏ߲ ߘߓߊ߬ߕߊ ߕߟߋ߬ ߁߈ / ߂߀߁߄ ߟߊ߫ ߸ ߞߴߊ߬ ߕߘߍ߬ ߊ߬ ߕߎ߲߬ ߞߊ߫ ߞߊ߲߫ ߞߴߊ߬ߟߎ߬ ߣߌ߫ [[ߍߝ. ߛߋ. ߓߊߟ]] ߟߊ߫ ߓߌ߬ߟߊ߬ߢߐ߲߰ߠߊ ߕߘߍ߬ߒߘߐ߬ߦߊ ߸ ߊ߬ ߣߊ߬ ߘߊ߫ ߛߐ߲߬ ߘߌߡߌ߲ ߖߊ߲ߞߊߙߏ ߘߏ߫ ߛߐ߬ߘߐ߲߬ ߸ ߏ߬ ߟߋ߬ ߞߴߊ߬ ߟߐ߬ ߊ߬ ߟߊ߫ ߕߏ߬ߟߊ߲߬ߕߊ߲ ߝߏ߲߬ߝߏ߲߬ߠߊ ߟߊߟߐ߬ ߟߊ߫.   

ߊ߬ ߓߊ߲ ߞߐ ߝߍ߬ ߊ߬ ߡߊߝߟߍ߫ ߟߊ߫ ߛߋߘߊ߲ ߸ ߊ߬ ߞߵߊ߬ ߕߏߟߏ߲ ߞߏ ߟߊߡߌ߬ߘߊ߬ ߝߊ߬ߛߏ߬ߟߊ߬ߞߊ ߦߋ߫ . ߖߌ߬ߣߍ߬ ߛߘߍߞߎߘߎ߲ ߞߴߊ߬ ߟߊߛߋ߫ ߞߵߊ߬ ߡߊߝߟߍ߫ ߞߍ߫ ߞߊ߬ ߓߍ߲߬ ߛߐ߲߬ ߘߌߡߌ߲ ߠߊߞߏ߬ ߡߊ߫ 

=== ߓߊߕߐߡߐ߲ߠߌ߲ ===
ߔߊߛߑߞߊ߫ ߝߍ߲ߘߎߣߏ ߓߊߕߐߡߐ߲ ߘߊ߫ [[ߖߌ߬ߣߍ߬ ߛߘߍߞߎߘߎ߲]] ߘߐ߫ ߞߊ߬ ߕߊ߯ [[ߜߟߏ߬ߝߌ߲߬ߠߊ ߡߌ߬ߙߌ߲߬ߘߌ ߕߏ߬ߟߊ߲߬ߕߊ߲ߠߊ ߟߎ߬ ߟߊ߫ ߖߌߟߊߝߍ]] ߕߘߍ߬ߒߘߐ߬ߦߊ ߂߀߀߆ ߟߊ߫. ߛߊ߲ߞߊߢߐ߲߯ߧߊ ߏ߬ ߘߐ߫ ߸ ߊ߬ ߞߴߊ߬ ߖߌߖߊ߬ ߘߊ߬ ߕߎ߬ ߣߊ߯ߣߌ߲ ﴿߄﴾ ߠߋ߬ ߘߏ߲߬ ، ߊ߬ ߜߋ߲ߜߋ߲߫ ߘߐ߫ ߊ߬ ߘߊ߬ ߕߎ߬ ߝߌ߬ߟߊ ߘߏ߲߬ ߖߌ߬ߣߍ߬ ߣߌ߫ [[ߖ߭ߊ߲ߓߌ]] ߟߊ߫ ߢߐ߲߯ߓߍ߲߫ ߘߐ߫ ߸ ߏ߬ ߞߍ߫ ߘߊ߫ ߓߌߣߊߥߎߟߋ߲ ߕߟߋ߬ ߂߆ / ߂߀߀߆ ߟߋ߬ ߟߊ߫ ، ߊ߬ ߞߊ߬ ߖߌ߬ߣߍ߬ ߞߍ߫ ߛߎߘߊ߲ߓߊ߮ ߘߴߏ߬ ߕߎ߭ ߂ - ߁. [[ߛߣߍ߬ߜ߭ߊ߯ߟߌ߫|ߛߣߍ߬ߜ߭ߊߟߌ߫]] ߣߊ߬ ߘߊ߫ ߖߌ߬ߣߍ߬ ߟߊߓߐ߫ ߕߊߣߌ߲ߞߏ ߣߊ߯ߣߌ߲ߣߊ߲ ߘߐ߫ ߞߏ߲ߞߏߜߍ ߕߟߋ߬ ߃/ ߂߀߀߆ ߟߊ߫ ߸ ߊ߬ ߞߊ߬ ߖߌ߬ߣߍ߬ ߘߊߘߌ߫ ߕߎ߭ ﴿ ߃ - ߂﴾ ߟߋ߬ ߟߊ߫. ߝߍ߲ߘߎߣߏ ߞߎ߲߬ߠߊ ߥߟߏߘߊ ߓߙߊߘߓߐ ߏ߬ ߘߐ߫ ߸ ߓߊߏ߬ : ߊ߬ߟߋ߬ ߟߋ ߞߍ߫ ߘߊ߫ ߕߎ߭ ߘߏ߲ߠߊ ߥߣߊ ߝߌߟߊߣߊ߲ ﴿߂߲﴾ ߘߌ߫ ، ߕߎ߭ ߞߋߟߋ߲߫ ߘߐߙߐ߲߫ ߠߋ߬ ߕߏ߫ ߘߴߊ߬ ߣߌ߫߫ [[ߛߊߡߏߍߟ ߋߕߏ߫|ߛߊߡߎߦߍߟ ߋߕߏ]] ߕߍ߫ ، ߊ߬ ߣߴߊ߬ߟߋ߬ ߟߋ ߕߘߍ߬ ߦߋ߫ ߖߌ߬ߣߍ߬ ߛߘߍߞߎߘߎ߲ ߓߊߖߎ ߘߌ߫. 

ߊ߬ ߞߊ߬ ߜߟߏ߬ߝߌ߲߬ߠߊ ߡߌ߬ߙߌ߲߬ߘߌ ߕߏ߬ߟߊ߲߬ߕߊ߲ߠߊ ߟߎ߬ ߟߊ߫ ߖߌߟߊߝߍ ߂߀߁߂ ߕߘߍ߬ߒ߬ߘߐ߬ߦߊ ߞߎߘߊ߫ ߘߌ߫ ، ߊ߬ ߞߴߊ߬ ߖߍ߬ߘߍ ߦߌ߬ߘߊ߬ ߦߋ߲߬ ߝߣߊ߫ ߘߐ߫ ߕߏ߬ߟߊ߲ ߘߌߞߏ ߞߋߟߋ߲߫ ﴿߁﴾ ߞߍ߫ ߘߌ߫ [[ߊߓߑߘߎߟ ߙߊߖ߭ߊߖߌ]] ߡߊ߬ ߏ߬ ߦߴߊ߬ ߘߏ߲߬ ، ߏ߬ ߞߍ߫ ߘߊ߫ ߖߌ߬ߣߍ߬ ߟߊ߫ ߘߊߘߟߌ ߢߐ߲߰ߦߋ߬ߜߏ ߟߎ߬ ߘߏ߫ ߟߋ߬ ߘߌ߫ ߸ ߊ߬ߟߎ߬ ߞߊ߫ [[ߓߐߛߎߥߣߊ]] ߟߋ߬ ߘߊߘߌ߫ ߕߎ߬ ﴿ ߆ - ߁﴾ ߓߌߣߊߥߎߟߋ߲ ߕߟߋ߬ ߂߈ / ߂߀߁߂ ߟߊ߫. ߝߍ߲ߘߎߣߏ ߟߊ߫ ߛߘߍߞߎߘߎ߲ ߠߋ߬ ߣߊ߬ ߘߊ߫ ߞߍ߫ ߃߲ ߠߋ߬ ߘߌ߫ ߦߟߍ߬ߟߌ ߘߐ߫ ߸ ߏ߬ ߟߋ߬ ߞߍ߫ ߛߘߍߞߎߘߎ߲ ߛߊ߲߬ ߦߌ߬ߟߊ߬ ߘߌ߫ ߛߊ߲ߞߊߢߐ߲߯ߧߊ ߏ߬ ߘߐ߫. 

=== ߟߊ߬ߘߋ߬ߙߌ߬ߟߌ߬ߟߊ ===
ߔߊߛߑߞߊߟ ߦߋ߫ ߛߟߌ ﴿ attaquants﴾ ߠߎ߬ ߟߊ߫ ߘߋ߬ߙߌ߬ߟߌ߬ߟߊ ߟߋ߬ ߘߌ߫ ߸ ߊ߬ ߟߊ߫ ߛߌ߲ߓߊ߮ ߦߋ߫ [[ߞߊ߬ߓߊ ߖߊߥߙߊ߫|ߞߊ߬ߓߊ ߖߊߥߙߊ]] ߟߋ ߘߌ߫. 

== ߘߎ߲߬ߘߎ߬ߡߊ߬ ߞߏ ==
ߊ߬ߟߋ߬ ߕߏ߬ߟߊ߲߬ߕߊ߲ߠߊ ߝߌ߬ߟߊ߬ ߘߐ߫ ߢߌ߲߬ ߠߎ߬ ߞߘߐ߬ߡߊ߬ߡߐ߮ ߊ߬ߟߋ߬ ߟߋ ߕߏ߬ߟߊ߲߬ߕߊ߲ߠߊ ߝߌ߬ߟߊ߬ ߘߐ߫ ߢߌ߲߬ ߠߎ߬ ߞߘߐ߬ߡߊ߬ߡߐ߮ ߘߌ߫ ߸ ߁߭. [[ߓߍ߲ߖߊߡߌ߲ߣ ߝߍ߲ߘߎߣߏ]] ߸ ߏ߬ ߕߘߍ߬ ߦߋ߫ ߕߏߟߏ߲ߠߊ [[ߊ. ߍߛ. ߓߏ߬ߝ߭ߍ߬]] ߟߋ߬ ߟߌߜ߭ߌ ߂߲ ߘߐ߫. 

߂߲. [[ߛߌߡߐ߲ߣ ߝߍ߲ߘߎߣߏ]] ߸ ߏ߬ ߕߘߍ߬ ߦߋ߫ ߕߏߟߏ߲ߠߊ [[ߍߙ. ߛߋ. ߌߛߑߕߙߍߛ]]. ߊ߬ ߖߋ߬ߕߌ߮ ߟߋ߬ ߕߘߍ߬ ߦߋ߫ [[ߙߎ߳ ߔߋߑߘߙߏ ߊߟߑߝ߭ߍߛ]] ߘߌ߫. 

== ߖߍ߬ߝߙߍ ߛߙߍߘߍ ==

=== ߛߘߍ ߘߐ߫ ===

== ߦߟߌߡߊߛߙߋ ߟߎ߬ ==

== ߞߎ߬ߙߎ߲߬ߘߎ ߞߟߏߜߍߢߐ߲߯ ==

== ߛߘߌ߬ߜߋ߲ ߞߐߞߊ߲ߕߊ ߟߎ߬ ==
