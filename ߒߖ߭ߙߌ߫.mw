{{ߘߕߊߓߐߞߛ}}

'''ߒߛߙߌ߫''' (߁߈߃߀ ߝߊ߲߭ߝߍ߬ - ߞߏߟߌ߲ߞߏߟߌ߲ ߂߀\߁߈߉߁) ߟߋ߬ ߞߊ߬ [[ߦߞߋ ߡߊ߲߬ߛߊ߬ߟߊ]] (ߊ߬ ߦߋ߫ ߞߟߌ߫ ߟߊ߫ ߝߣߊ߫ ߞߏ߫ ߜ߭ߊߙߊ߲ߜ߭ߊߖ߭ߌ߫ ߡߊ߲߬ߛߊ߬ߟߊ ߟߊ߲߬ߔߊ߯ߛߌ ߥߟߊ߫ ߜ߭ߊߙߍ߲ߜ߭ߊߖ߭ߌ߫) ߛߌ߲ߘߌ߫ ߞߊ߬ ߓߊ߲߫ ߞߵߊ߬ ߡߙߊ߬ [[ߞߊ߬ߕߊ߲ߜ߭ߊ߬]] ߥߙߏ߬ߘߎ߮ ߕߟߋ߬ߓߐ ߘߐ߫ (ߦߋ߲߬ ߦߋ߫ ߞߏ߲߬ߜ߭ߏ߫ ߓߍ߯ߦߊ߫ ߞߊ߲ߓߍ߲ ߠߋ߬ ߘߐ߫ ߕߊ߲߬) ߁߈߅߆ ߟߊߡߌߣߌ߲ ߘߐ߫ ߞߊ߬ ߥߴߊ߬ ߛߌ߰ ߁߈߉߁ ߠߊ߫. ߊ߬ ߕߐ߮ ߛߓߍߢߊ ߦߋ߫ ߓߐ߫ ߟߊ߫ ߢߐ߲߮ ߡߊ߬ ߕߊ߲߬ ߠߎ߬ ߘߐ߫: ߒߛߙߌ߫߸ ߒߖ߭ߙߌ߫߸ ߒߛߘߌ߫߸ ߥߟߊ߫ ߡߎߛ߭ߘߌ߫߸ ߊ߬ ߕߐ߮ ߘߝߊߣߍ߲ ߕߘߍ߬ ߦߋ߫ ߒߥߍ߲ߘߊ߫ ߒߛߙߌ߫ ߒߜ߭ߍߟߍ߲ߜ߭ߑߥߊ߫ ߛ߭ߌ߬ߕߊ߲ߓߌ߬ ߟߋ߬ ߘߌ߫. 

== ߒߛߙߌ߫ ߣߴߊ߬ ߟߊ߫ ߝߊ߲߬ߞߊ ߓߐߖߎ ==
ߊߝߙߌߞߌ߬ ߕߊ߲ߓߊ߲ ߔߊ߬ߔߘߊ ߁߈߉߀ ߟߊ߫߸ ߡߍ߲ ߦߋ߫ ߒߛߙߌ߫ ߟߊ߫ ߦߞߌ ߡߊ߲߬ߛߊ߬ߟߊ ߦߌ߬ߘߊ߬ ߟߊ߫߸ ߊ߬ ߣߌ߫ ߖߊ߬ߥߏ ߛߌߟߊ߫ ߓߊߖߎߡߊ. 

ߞߊ߬ ߓߐ߫ ߕߊߓߏߙߊ߫ ߞߊ߬ ߛߋ߫ ߞߊ߬ߕߊ߲ߜ߭ߊ߬ 

ߒߖ߭ߙߌ߫ ߕߘߍ߬ ߦߋ߫ [[ߒߦߊ߲ߡߑߥߋߖ߭ߌ߫]] ߘߏ߫ ߟߋ߬ ߘߌ߫ (ߡߍ߲ ߡߊߟߐ߲ߣߍ߲߫ ߕߘߍ߬ ߦߋ߫ ߦߞߋ߫ ߕߐ߮ ߝߣߊ߫ ߡߊ߬߸ ߥߟߊ߫ ߓߊߦߞߋ߫) ߕߊߓߏߙߊ ߟߎ߬ ߘߐ߫ ߕߊ߲ߖ߭ߊߣߌ߫. ߊ߬ ߕߘߍ߬ ߦߋ߫ ߖߎ߬ߟߊ ߟߋ߬ ߘߌ߫ ߦߴߊ߬ ߝߊ߬ ߞߟߊߛߊ߫߸ ߊ߬ ߕߘߍ߬ ߘߊ߫ [[ߘߊ߬ߢߊ߲߫]] ߝߙߋ߫ ߘߐ߫߸ [[ߜߋ߲߭]] (ߛߋ߲߬ߓߊ߬ ߢߌ߲)߸ ߊ߬ ߣߌ߫ ߓߟߏߡߐ߮ ߡߍ߲ ߠߎ߬ ߡߙߊ߬ߣߍ߲ ߕߘߍ߬ ߦߋ߫ [[ߖ߭ߊ߲ߖ߭ߌߓߊߙ]] ߡߊ߲߬ߛߊ ߓߟߏ߫. ߖߎ߬ߟߊ߬ߦߊ ߛߌߟߊ߫ ߓߊߖߎߡߊ ߡߍ߲ ߦߋ߫ ߥߊ߫ ߟߊ߫ ߎߖߌߖߌ߫ [[ߕߊ߲ߜ߭ߊߣߌߞߊ߬ ߞߐ߰ߖߌ߬ߘߟߊ]] ߝߍ߬߸ ߞߊ߬ ߕߊ߬ߡߌ߲߬ ߓߌ߬ߟߊ߬ ߟߊ߫ [[ߒߥߋߙߎ߫ ߞߐ߰ߖߌ߬ߘߟߊ]] ߝߍ߬ ߞߊ߬ ߕߊ߯ ߞߊߕߊ߲ߜ߭ߊ߫. 

=== ߣߊ߲߬ߕߌ߰ ߝߊ߲ߞߊ ===
ߒߖ߭ߙߌ߫ ߣߵߊ߬ ߟߐ߲߫ ߠߊ ߞߏ߫ ߡߙߊ߬ߡߊ߬ߝߋ߲ ߛߐ߬ߘߐ߲߬ߠߌ߲ ߠߋ߬ ߦߋ߫ ߡߊ߲߬ߛߊ߬ߦߊ ߞߏ߲ߢߌ߲ ߘߌ߫߸ ߊ߬ ߞߵߊ߬ ߟߊ߫ ߞߊߕߊ߲ߜ߭ߊ߫ ߞߙߊ߬ߖߊߥߏ ߟߎ߬ ߝߊ߬ߟߋ߲ ߘߊߡߌ߬ߣߊ߬ ߡߙߊ߬ߡߊ߬ߝߋ߲ ߠߎ߬ ߟߊ߫. ߊ߬ ߞߊ߬ ߕߐ߲ߘߋ߲ ߘߏ߫ ߟߎ߫ ߛߏ߯ߙߏ߫ ߞߵߊ߬ ߛߌ߰ߢߐ߲߮ ߠߎ߬ ߞߐ߲ߛߐ߲ߧߊ ߘߊߡߌ߬ߣߊ߬. ߊ߬ ߞߊ߬ ߝߘߎ߫ ߞߍ߫ [[ߟߎߓߊ߫ ߡߊ߲߬ߛߊ߬ߓߏ߲]] ߠߋ߬ ߞߣߐ߫߸ ߊ߬ ߣߊ߬ ߘߊ߫ ߝߘߎ ߞߴߊ߬ ߟߊ߫ ߖߊߘߏߦߊ ߝߍ߬ߙߍ ߘߌ߫. 

ߊ߬ ߞߊ߬ ߖߊ߬ߥߏ ߜߋ߲߬ߞߘߎ߬ߢߐ߲߰ߦߊ ߟߊߘߏ߲߬ ߊ߬ ߣߌ߫ ߕߟߋ߬ߓߐ ߞߐ߰ߖߌ߬ߘߊ ߕߍ߫ [[ߜߍ߬ߟߍ]] ߣߌ߫ ߡߎ߯ ߞߏ ߘߐ߫߸ ߦߋ߲߬ ߡߍ߲ ߕߘߍ߬ ߦߴߊ߬ ߞߏߢߐ߲߮ ߠߎ߬ ߟߊ߫ ߖߡߊ߬ߣߊ ߘߐߛߊ߲߬ ߠߊ߫߸ ߏ߬ ߡߍ߲ ߡߊߛߐߟߌ ߛߐ߲߬ߞߐ ߜߟߍ߬ߡߊ߲߫ ߕߘߍ߬ ߞߵߊ߬ ߕߐ߬ߣߐ ߘߐ߯ߦߊ߫. ߊ߬ ߞߵߊ߬ ߘߐߞߕߌ߫ ߏ߬ ߟߋ ߘߐ߫ ߞߵߊ߬ ߢߊߕߌߟߌ߲߫ ߕߟߋ߬ߓߋ ߞߐ߰ߖߌ߬ߘߊ ߟߊ߫߸ ߊ߬ ߞߴߊ߬ ߓߋ߲ߞߍ߫ (ߓߊߘߋ߲ߡߊ ߘߋ߲) ߡߏߟߊ߲ߜ߭ߊ߫ ߟߊ߫ ߥߊ߫ ߔߕߏߞߌ߫ ߖߎߟߊ ߟߎ߬ ߘߊߝߍ߬߸ ߊ߬ ߣߌ߫ ߏߝ߭ߌ߲ߓߎ߲ߘߎ߫ ߓߍ߲ߜ߭ߎߋߟߊ ߟߊߡߌߣߌ߲ ߘߐ߫ ߊ߲ߜ߭ߏߟߊ߫߸ ߏ߬ ߞߍ ߖߎ߬ߟߊ ߘߏ߫ ߕߐ߯ ߕߘߍ߬ ߦߋ߫ ߞߏ߫ ߞߐߍ߲ߓߙߊ߫ ߞߍ߫ ߘߴߊ߬ ߡߊߛߐߟߊ ߘߌ߫. [[ߟߎߓߊ߫ ߡߌߙߌ߲ߘߌ]] ߟߎ߬ ߦߋ߫ ߞߐ߬ߘߎ߯-ߕߟߋ߬ߓߋ ߘߐ߫ ߣߴߊ߬ߟߎ߫ ߕߘߍ߬ ߦߋ߫ ߕߟߋ߬ߓߋ ߞߐ߰ߖߌ߬ߘߊ ߖߎ߬ߟߊ߬ߦߊ ߡߙߊ߬ ߟߊ߫߸ ߒߖ߭ߙߌ߫ ߞߊ߬ ߦߋ߲߭ ߡߌ߬ߘߊ߬ ߞߊ߬ ߘߊ߲߭ ߛߌ߰ ߊ߬ߟߎ߬ ߟߊ߫ ߦߙߌߥߊߟߌ ߟߊ߫ ߞߊ߬ ߥߊ߫ ߥߙߏ߬ߘߎ߰ߝߊ߲ ߝߍ߬. 

ߒߖ߭ߙߌ߫ ߕߎ߲߬ ߓߘߊ߫ ߝߊ߲߬ߞߊ ߣߌ߫ ߣߌ߬ߣߌ߬ߟߌ ߛߐ߬ߘߐ߲߬ ߞߊ߬ ߛߋ߫ ߢߌ߲߬ߧߊ ߟߊߘߊ߲߫ ߠߴߊ߬ ߣߌ߫ ߞߟߍ߬ߡߊ߲߬ߛߊ߬ ߞߘߐ ߟߎ߬ ߕߍ߫߸ ߦߏ߫ [[ߕߌߔߎ ߕߌߔ]] ߟߎ߫߸ ߏ߬ ߟߎ߬ ߡߍ߲ ߠߎ߬ ߕߘߍ߬ ߦߋ߫ [[ߞߏ߲߬ߜ߭ߏ߫]] ߕߟߋ߬ߓߐ ߡߙߊ߬ ߟߊ߫ ߕߊ߲ߜ߭ߊߣߌߞߊ߫ ߞߐ߰ߖߌ߬ߘߟߊ ߝߍ߬ߟߊ ߟߎ߬ ߘߐ߫ ߞߊ߬ ߥߴߊ߬ ߛߌ߰ ߤߊ߲߯ ߦߙߐ ߡߍ߲ ߞߍߣߍ߲߫ ߦߋ߫ [[ߎߜ߭ߊ߲ߘߊ߫]] ߘߌ߫ ߞߐ߬ߘߎ߯-ߕߟߋߓߐ ߘߐ߫ ߕߊ߲߬߸ ߊ߬ ߣߌ߫ [[ߒߦߊ߲ߡߑߥߋߖ߭ߌ߫ ߡߌ߬ߙߊ߲ߓߏ߬]] ߞߎ߲߬ߕߌ߮ ߡߍ߲ ߕߘߍ߬ ߦߋ߫ ߜߙߋ߫ ߡߊ߫ ߛߌߟߊ ߡߙߊ߬ ߟߊ߫ ߕߊ߲ߜ߭ߊߣߌߞߊ߫ ߣߌ߫ ߞߐ߰ߖߌ߬ߘߊ ߕߍ߫. ߊ߬ ߞߊ߬ ߝߙߍ߬ ߢߌߣߌ߲߫ ߏ߬ ߛߊ߲ߞߊߢߐ߲߯ߦߊ ߡߊ߬. ߒߖ߭ߙߌ߫ ߛߋ߫ ߘߊ߫ ߞߏ ߘߏ߫ ߟߊ߫ ߟߊ߲߬ߔߊ߰ߛߌ߬ ߛߌߦߊ ߘߏ ߟߎ߬ ߣߌ߫ ߔߕߏߞߌ ߟߎ߬ ߞߵߊ߬ߟߎ߬ ߛߊ߯ߛߊ߫ ߡߍ߲ ߞߍ߫ ߞߏ ߘߐ߫߸ ߞߊ߬ ߛߋ߫ ߜߙߋ ߘߐߛߊ߲߬ ߠߴߊ߬ ߞߎ߲߭ ߝߌ߬ߟߊ ߓߍ߯ ߟߊ߫߸ ߞߊ߬ ߥߊ߫ ߞߐ߰ߖߌ߬ߘߊ߫ ߝߌ߬ߟߊ ߟߎ߬ ߓߍ߯ ߘߏ߫ ߟߊ߫. 

[[ߘߋߝ߭ߌߘ ߟߊߌߝ߭ߌ߲ߜ߭ߛߑߕߐ߲ߣ]] ߠߊ߫ ߓߐߒߡߊߟߌ ߕߎ߬ߡߊ ߟߊ߫ ߒߥߕߊ߫ ߞߊ߬ߖ߭ߋ߲ߓߋ߬ ߈߲ ߡߊ߬ ߁߈߆߇ ߟߊ߫߸ ߒߖ߭ߙߌ߫ ߞߊ߬ ߒߥߕߊ߫ ߟߊ߫ ߘߎ߰ߞߟߏ ߣߴߊ߬ ߟߊ߫ ߖߎ߬ߟߦߊ߬ ߘߊߞߎ߲ ߠߎ߬ ߝߊ߲߬ߓߊ ߡߊ߬ߡߙߊ߬ߟߌ ߟߎ߬ ߛߐ߬ߘߐ߲߬߸ ߓߊߟߎߊߔߎߟߊ߫ ߕߟߋ߬ߓߋ ߝߍ߬ߟߊ ߟߎ߬ ߘߐ߫. ߕߌߔߎ߫ ߕߌߔ ߕߘߍ߬ ߦߴߊ߬ ߝߍ߬ ߞߵߊ߬ ߕߊ߫ ߖߟߎ ߛߙߊ߬ ߞߊ߬ߖ߭ߋ߲ߓߋ߬ ߟߊ߫߸ ߏ߬ ߡߍ߲ ߕߘߴߊ߬ ߟߊ߫ ߗߍ߬ߘߋ߲ ߡߐ߰ ߆ ߟߎ߫ ߝߊ߰ ߘߌ߫߸ ߊ߬ ߣߌ߫ ߞߊ߬ ߢߌ߲߬ߧߊ ߟߊߘߏ߲߬ ߊ߬ ߣߌ߫ ߒߖ߭ߙߌ߫ ߕߍ߫ ߞߵߊ߬ߟߎ߬ ߞߍ߫ ߒߥߕߊ߫ ߞߊ߬ߖ߭ߋ߲ߓߋ߬ ߞߊ߲߬ ߞߊ߬ ߓߊ߲߫ ߞߵߊ߬ ߝߊ߰ ߁߈߇߀ ߟߊ߫. ߏ߬ ߟߋ ߞߐ߫ ߛߊ߫߸ ߒߖ߭ߙߌ߫ ߣߌ߬ߣߌ߬ ߘߴߊ߬ ߣߘߐ߬ߓߌߟߊ ߕߐ߯ߦߊߟߌ ߘߐ߫. ߒߖ߭ߙߌ߫ ߟߊ߫ ߞߊߕߊ߲ߜ߭ߊ߫ ߥߙߏ߬ߘߎ߮-ߕߟߋ߬ߓߐ ߡߙߊ߬ߟߌ ߣߴߊ߬ ߘߊ߬ߢߊ߲ ߠߎ߬ ߟߊ߫߸ ߏ߬ ߣߊ߬ ߘߊ߫ ߓߊ߲ߓߊ߲߫.
[[ߦߌߟߡߊ:ߊߝߙߌߞߌ߬ ߡߊ߲߬ߛߊ߬ ߞߘߐ]]
[[ߦߌߟߡߊ:ߊߝߙߌߞߌ߬ ߕߊ߲ߓߊ߲ ߘߏ߲߬ߘߊ]]
[[ߦߌߟߡߊ:ߖ߭ߞߋ ߡߊ߲߬ߛߊ߬ߟߊ]]
