ߜߟߏ߬ߝߌ߲߬ ߘߐ߬ ߖߊ߬ߥߏ 
ߒߠߋ ߡߤߊ߬ߡߎ߯ߘ ߛߊ߲ߞߊߙߋ߫ ߟߋ߬ ߦߴߊ߬ ߝߍ߬ ߣߌ߲߬ ߸ߞߊ߬ ߒ ߟߐ߲ߕߊߣߌ߲ ߘߏ߫ ߟߎ߫ ߛߓߍ߫ ߜߟߏ߬ߝߌ߲ ߠߎ߫ ߘߐ߬ߖߊߥߏ ߞߊ߲߬߸ߊߘߡߊߘߋ߲ߧߊ ߤߊߞߍ߫ ߡߊߞߊߘߊ߲߲ߠߊ ߓߍ߯ ߟߋ߬ ߛߎ߬ߣߎ߲߬ߣߍ߲ ߓߌ߬ ،ߞߊ߬ ߓߍ߲߬ ߋߙߐߔߎߞߊ߫ ߓߋ߲ߓߊ߫ ߟߎ߬ ߟߊ߫ ߞߘߊ߬ߜߟߍ߬ߦߊ ߞߍߟߋ߲ ߣߌ߲߬ ߡߊ߬ ߸ߊ߬ߟߎ߬ ߞߊ߬ ߡߍ߲ ߞߍ߫ ߝߊ߯ߘߐߞߍ߫﴿ ߁߆ ߣߌ߫ ߁߉﴾ ߕߍ߫ ߟߊ߫ ߥߛߎ ߞߘߐ߫ ߸ߜߟߏ߬ߝߌ߲߬ ߠߊ߫ ߣߌ߫ ߜߟߏ߬ߝߌ߲߬ ߠߎ߬ ߠߊ߫ ،߲ ߞߏ߬ߣߌ߲߬ ߓߌ߬ ߥߊߦߌߞߊ߫ ߹ ߋߙߐߔߎߞߊ ߞߟߊߓߊ߯ߒߕߋ ߘߏ߫ ߟߎ߬ ߦߴߊ߬ ߝߍ߬ ߞߊ߬ ߘߝߐ߬ ߖߎ߮ ߣߌ߲߬ ߝߏ߲߬ߝߏ߲ ߓߍ߯ ߘߏ߲߬ ߗߙߎ߫ ،߲ ߡߊ߬ߢߌ߬ߡߊ߬ߞߏ߬ ߥߛߎ ߣߌ߲߬ ߞߣߐ߫߸ ߞߏ߫ ߛߘߍߡߊ߲߫ ߠߋ߬ ߕߊ߬ߡߌ߲߬ ߘߊ߫ ߡߍ߲ ߠߎ߬ ߓߊ߯ ߕߏ߫ ߘߐߛߊߙߌ߫ ߟߊ߫ ߡߌ߬ߙߌ߲߬ߘߌ ߦߋ߫ ߕߎ߬ߢߊ߬ߝߐ߬ߢߊ ߡߊ߬ ߸ߊߘߡߊߘߋ߲ߧߊ ߤߊߞߍ߫ ߡߊߞߊߘߊ߲߲ߓߊ߮ ߓߍ߯ ߘߌ߫ ߓߟߏߟߊߛߋߞߌ߲ߢߐ߲߯ߦߊ߫ ߛߍ߬ߘߏ߲ ߞߍ߫ ߒ ߢߍ߫ ،ߒ߬ߓߊ߬:ߖߙߊ߬ߞߌ߬ߟߌ ߏ߬ ߢߊ ߛߌߟߊߢߍ ߣߴߊ߬ ߞߎ߲߬ߡߊ߬ߖߌ߮ ߖߐ߬ߙߐ ߟߋ߬ ߞߊ߬ ߋߙߐߔߎߞߊ߫ ߸ߘߝߐߦߟߊ߫ ߘߊߘߐߜߍߟߍ߲ ߘߏ߫ ߟߎ߬ ߣߴߊ߬ߟߎ߬ ߘߍ߬ߡߍ߲߬ ߓߊ߯ ߜߟߏ߬ߝߌ߲߬ ߞߎ߲߬ߡߊߦߟߍ߬ߡߊ߲߬ߣߍ߲ ߠߎ߬ ߟߐ߬ ߟߊ߫ ،ߝߊ߯ߘߐߞߍ߫ ߣߌ߲߬ ߞߏ ߞߍߕߊ ߛߌߦߊߡߊ߲߫ ߢߡߊߘߏ߲߰ ߠߊ߫ ߘߝߐ߬ ߞߝߊ ߟߎ߬ ߞߣߐ߫ ߸ߞߍߢߊ߫ ߛߌߦߊߡߊ߲߫ ߠߋ߬ ߓߊ߯ߙߊ ߖߎ߮ ߏ߬ ߟߴߊ߬ߟߎ߬ ߓߟߏ߫ ߕߊ߲߬ :߁߭ ߝߟߐ߫ :ߝߊߦߌߘߊ߫ ߊ߬ߟߎ߬ ߕߎ߲߬ ߞߊ߬ ߝߊ߯ߘߐߞߍ߫( ߃) ߞߘߊ߬ߜߟߍ߬ߦߊ߬ ߞߍߟߋ߲ ߓߍ߯ ߟߋ߬ ߞߍ߫ ߥߎߦߊ ߘߌ߫ ߝߟߐ߫ ߞߏ߫ ߕߎ߬ߢߊ߬ ߕߴߊ߬ ߘߐ߫ ߸ߞߏ߬ߣߌ߲߬ ߦߏ߫ ߊ߬ ߞߏ߫ ߣߐ߬ߞߘߐ ߟߎ߬ ߞߊ߫ ߛߌߦߊ߫ ߜߍ ߘߐ߫ ߥߛߊߞߙߊ߫ ،߲ ߊ߬ߟߎ߬ ߣߊ߬ ߘߴߊ߬ ߢߊߦߋ߫ ߖߏ߯ߣߊ߫ ߞߏ߫ ߞߍߢߊ ߏ߬ ߕߍ߫ ߝߙߍ߫ ߖߐ߲ߖߐ߲ ߘߌ߫߸ ߏ߬ ߘߐ߫ ߣߴߊ߬ߟߎ߬ ߡߊ߫ ߘߐ߲߬ߛߋ߲߬ ߜߘߍ߫ ߕߊ߬ ߤߊ߲ߞߟߌߡߊ ߛߌ߫ ߕߍߣߊ߬ ߜߍ߫ ߘߐ߫ ߣߐ߬ߞߘߐ ߟߎ߬ ߕߏ߫ ߟߊ߫ ߦߋ߲߬ ߞߊ߬ ߕߎ߲߬ ߛߌߦߊߟߝߊߛߊ߫ ߘߊߘߐߜߟߍߦߊ ߥߎߦߊ ߘߐ߫ ߕߋ߲߬. 
߂ ߝߌߟߊߣߊ߲ :ߕߎ߬ߡߊ ߡߍ߲ ߊ߬ߟߎ߬ ߘߍ߲߬ߞߣߍ߬ߦߊ߬ ߘߊ߫ ߝߐߕߊ ߝߟߐ ߣߌ߲߬ ߡߊ߫ ߸ ߊ߬ߟߎ߬ ߞߊ߬ ߘߝߐ߬ ߕߎ߬ߢߊ߬ߡߊ ߣߌ߲߬ ߖߍ߬ߘߍ ߡߊߜߟߍ߬ߡߊ߲߬ ߢߊ߬ ߜߘߍ߫ ߢߌ߲߬ ߠߍ߫ ߕߊ߲߬ :ߞߏ߫ ߜߟߏ߬ߝߌ߲߬ ߘߐ߬ ߖߎ߬ߟߊ߬ߦߊ ߣߌ߲߬ ߡߊ߫ ߕߊ߬ߡߌ߲߬ ߝߊ߯ߘߐߞߍ߫ ߞߋߟߋ߲߫ ߞߊ߲߬ ߝߋߎ߫ ߸ ߞߏ߫ ߊ߬ ߞߏ ߝߣߊ߫ ߕߎ߲߬ ߕߍ߫ ߞߎ߲߬ߠߊ߬ߛߌ߮ ߛߌ߫ ߟߊ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߢߍߥߟߊ ߘߌ߫ ،߲ ߞߏ߫ ߝߊߦߌߘߊ߫ ߖߎ߬ߟߊ ߜߋ߲߬ ߞߋߟߋ߲߫ ߠߎ߬ ߟߊ߫ ߞߍߕߊ ߟߎ߬ ߟߋ ߕߘߍ߬ : ߡߍ߲ ߠߎ߬ ߣߌ߫ ߞߎ߲߬ߠߊ߬ߛߌ߮ ߓߟߏ߫ ߕߍ߫ ߢߐ߲߯ ߓߟߏ߫ ߝߏߦߌ߫ ߘߐ߫ ߲
ߒ߬ߓߊ߬߸ ߝߐߢߊ ߣߌ߲߬ ߘߐ߫ ߸ߊ߬ ߞߍ߫ ߘߊ߫ ߦߏ߫ ߖߎ߬ߟߊ ߓߋ߲߬ߞߊ߬ߣߌ߲߬ߠߊ ߘߏ߫ ߟߎ߬ ߟߊ߫ ߓߊ߯ߙߊ ߟߋ߬ ߕߘߍ߬ ߜߟߏ߬ߝߌ߲߬ ߖߎ߬ߟߊ߬ߦߊ ߣߌ߲߬ ߘߌ߫ ، ߞߎ߲߬ߠߊ߬ߛߌ߮ ߛߌ߰ ߡߊ߫ ߡߍ߲ ߠߎ߬ ߟߐ߫ ߊ߬ ߟߊ߫ ߸ ߞߵߊ߬ ߞߴߏ߬ ߘߐ߫ ߛߊ߫ ߦߏ߫ ߋߙߐߔߎ߬ ߏ߬ ߥߊ߯ߕߌ ߡߊߙߊ߬ ߡߊ߲ߛߊ ߟߎ߬ ߟߊ߫ ߞߏ ߛߌ߲߬ߝߏ߲߬ߧߊ߬ߣߍ߲ ߕߎ߲߬ ߕߍ߫ ߸ߏ߬ ߘߐ߫ ߊ߬ߟߎ߬ ߕߴߊ߬ ߞߊ߬ߟߊߡߊ߬ ߥߟߊ߫ ߖߊ߬ߕߋ߬ ߕߴߊ߬ ߞߊ߲߲߬
߃ ߛߓߊߣߊ߲ : ߊ߬ߟߎ߬ ߞߊ߬ ߞߏ߫ ߢߡߊߘߏ߲߰ ߝߙߍ߬ ߜߘߍ߫ ߡߍ߲ ߕߍ߰ ߘߐ߬ߝߐ ߣߌ߲߬ ߞߊ߲ߡߊ߬ ߕߎ߲߮ ߸ ߏ߬ ߟߋ߬ ߞߍ߫ ߘߴߊ߬ ߝߐ ߘߌ߫ ߕߎ߲߮ ߞߏ߫ ߤߊߟߌ߫ ߋߙߐߔߎ߬ ߖߎߟߊ ߜߋ߲߬ ߞߋߟߋ߲߫ ߠߎ߬ ߕߎ߲߬ ߕߍ߫ ߓߊ߯ߙߊ ߣߌ߲߬ ߞߍ߫ ߟߊ߫ ߕߋ߲߬ ߸ߍ߲ߍߍ߲߬  ߞߏ߫ ߊ߬ߟߎ߬ ߣߴߊ߲ ߓߋ߲ߓߊ߫ ߡߊ߲߬ߛߊ߬ ߞߘߐ ߟߎ߬ ߟߋ߬ ߕߍ߬ߘߍ ߓߍ߲߬ ߠߴߊ߬ ߘߐ߫߸ ߏ߬ ߘߐ߫ ߞߏ߫ ߖߎ߬ߟߊ߬ߦߊ ߜߍߞߟߐ ߟߋ߬ ߕߘߍ߬ ߸ ߞߏ߫ ߜߙߋ߫ ߞߋߟߋ߲߫ ߛߌ߲߬ߝߏ߲߬ ߠߎ߬ ߕߴߛߋ߫ ߖߙߊ߬ߞߌ߬ ߟߴߊ߬ ߘߐ߫ ߕߋ߲߬ ،߲ ߓߊߏ߬ ߞߍߕߊ ߖߎ߮ ߝߊ߲߬ߝߌ߬ߟߊ߬ߡߊ ߟߋ߬ ߕߘߴߊ߬ ߘߌ߫ ߸ ߞߎߡߊ ߣߌ߲߬ ߝߐߟߌ ߦߋ߫ ߓߍ߲߬ ߠߊ߫ ߜߟߏ߬ߝߌ߲߬ߘߋ߲ ߋߙߐߔߎ߬ ߞߛߌߞߛߊߕߐ ߟߎ߬ ߡߊ߫ ߞߏߛߓߍ߫ ߸ߤߊߟߌߓߌ߬ ߞߎߡߊ ߣߌ߲߬ ߧߴߏ߬ ߟߎ߬ ߘߊߜߟߍߦߊ ߟߊ߫ ߘߐ߬ߝߐ ߣߌ߲߬ ߟߊߞߊ߬ߟߌ ߥߊ߯ߕߌ ߟߎ߬ ߘߐ߫ ߞߘߊߎ߫ ،ߞߏ߬ߣߌ߲߬ ߝߊߦߌߘߊ߫ ߓߌ߬ ߸ߕߎ߬ߢߊ ߦߋ߫ ߓߐ ߞߊ߲߬ ߜߍ ߘߐ߫߸ ߓߊߏ߬ ߜߟߏ߬ߝߌ߲߬ ߘߐ߬ ߖߊ߬ߥߏ ߣߌ߲߬ ߕߐ߬ߣߐ ߟߋ߬ ߞߍ߫ ߘߊ߫ ߋߙߐߔߎ߬ ߥߙߎߣߍߦߊ ߫ ߡߊߣߊ߲ߞߎ߲ߧߟߊ ߛߌߦߊߡߊ߲߫ ߠߋ߬ ߟߊ߫ ߖߊ߬ߥߏ߬ߞߎ߲߬ ߝߟߐ ߘߌ߫  ߸ ߜߟߏ߬ߝߌ߲߬ ߘߐ߬ ߖߊ߬ߥߏ ߣߌ߲߬ ߕߐ߬ߣߐ ߟߋ߬ ߞߍ߫ ߘߊ߫ ߋߙߐߔ ߛߏߓߊ߫ ߛߌߦߊߡߊ߲߫ ߠߊ߫ ߟߐ߬ ߞߏ߬ߢߌ߲ ߛߊߓߎ ߓߟߋߓߟߋ ߘߌ߫ ߸ ߦߏ߫ ߣߊ߲ߕ ߣߌ߫ ߟߌߝ߭ߍߙߑߔߎߟ ߦߋ߫ ߢߊ ߡߍ߲ ߝߊ߬ߙߊ߲߬ߛߌ߫ ߣߌ߫ ߊ߲߬ߜ߭ߌ߬ߟߍ߬ ߘߎ߮ ߟߎ߬ ߘߐ߫ ،ߒ߬ߓߊ߬ ߸ ߣߌ߫ ߖߎ߬ߟߊ߬ߦߊ ߟߋ߬ ߕߍ߬ߘߍ߫ ߓߍ߲߬ ߓߟߏ߫ ߡߊ߬ ߦߏ߫ ߊ߬ߟߎ߬ ߞߊ߲߬ ߦߴߊ߬ ߝߐ߫ ߟߊ߫ ߢߊ ߡߍ߲ ߸ ߊߝߙߌߞ ߛߏ ߛߌ߫ ߘߏ߲߬ ߡߊ߫ ߟߐ߬ ߥߟߊ߫ ߞߊ߬ ߞߏߓߊ߫ ߟߊߞߊ߬ߟߌ߬ߕߊ ߘߏ߫ ߦߴߏ߬ ߞߣߐ߫ ߘߐ߬ߝߐ ߡߎ߰ߡߍ ߘߐ߫ ،߲ ߊ߬ ߖߍ߬ߘߍ ߝߊ߲߭ ߞߊ߬ ߊߝߙߌߞ ߘߎ߰ߓߊ ߛߌߦߊߡߊ߲߫ ߣߴߊ߬ ߡߊ߬ߡߙߊ߬ߟߌ ߛߌߦߊߡߊ߲߫ ߠߋ߬ ߓߟߏߞߊ߬ ،߲ ߞߊ߬ ߞߍ߫ ߜߟߏ߬ߝߌ߲߬ ߠߊ ߖߍ߬ߘߍ ߝߐߢߊ ߘߴߊ߬ ߟߊ߫ ߥߙߎߞߌ߫ ߖߘߍ߬ߟߊ߬ߞߊ ߢߍߥߟߊ ߟߊ߫ ߔߋߎ߫. 
ߣߌ߲߬ ߓߍ߯ ߟߴߊ߬ ߦߌ߬ߘߊ߬ ߟߊ߫ ߞߏ߫ ߓߋ߲߬ߒ߬ߞߊ߲߬ߠߌ ߖߊ߯ߕߋ ߟߋ߬ ߕߍ߬ߘߍ߫ ߖߎ߬ߟߊ߬ߦߊ ߕߐ߮ ߘߐ߫ ،߲ ߏ߬ ߘߐ߫ ߤߊߟߴߊ߬ ߕߐ߮ ߡߍ߲ ߦߋ߫ ߝߐ߫ ߟߊ߫ ߣߊ߲ߛߊ߰ߙߊ߬ ߞߊ߲ ߘߐ߫ ߞߏ߫:﴿ߞߐߡߍߙߑߛ ߕߙߌߦߊ߲ߜ߭ߌߟߍߙ﴾ ߏ߬ ߞߘߐ߫ ߟߋ߬ ߞߏ߫ ߖߎ߬ߟߊ߬ߦߊ ߕߎ߲ߞߎ߲ ߛߓߊߡߊ ߥߟߊ߫ ߣߐ߲߬ߞߐ߲߬ߛߓߊ߬ߡߊ ߸ ߊ߬ ߕߎ߬ߢߊ߬ ߝߐߟߌ ߘߐ߫ ߕߎ߲ߞߎ߲ ߝߌ߬ߟߊ߬ߡߊ ߟߋ ߕߘߍ߬ ߸ ߓߊߏ߬ ߜߟߏ߬ߝߌ߲߬ߠߊ ߕߊ ߞߏ߬ߣߌ߲߬ ߕߘߍ߬ ߓߋ߬ߒ߬ߞߊ߲߬ߠߌ ߖߊ߯ߕߋ ߟߋ߬ ߘߌ߫ ߸ ߊ߲ ߠߊ߫ ߥߘߋ߬ߥߘߋ߬ߦߊ߬ ߞߊ߲߬ ߞߘߐ ߘߏ߫ ߞߊ߲߫ ߞߏ߫ : ߡߐ߰ ߛߓߊ߬ ߘߍ ߘߌ߫ ߞߍ߫ ߞߋߟߋ߲߫ ߞߊ߲߬ ߠߋ߬. 
ߜߟߏ߬ߝߌ߲߬ ߘߐ߬ ߖߊ߬ߥߏ 
ߜߟߏ߬ߝߌ߲߬ ߘߐ߬ ߖߊ߬ߥߏ ߘߊߡߌ߬ߣߊ߫ ߘߊ߬ ߋߙߐߔߎߞߊ ߟߎ߬ ߓߟߏ߫ ߞߊ߬ߦߌ߯ ߝߊ߯ߘߐߞߍ߫﴿߁߅﴾ ߸ ߔߕߏߞߌ߫ ߞߎߟߎ߲ߕߌ߮ ߘߏ߫ ߟߎ߬ ߕߘߍ߬ ߣߊ߫ ߟߊ߫ ߜߟߏ߬ߝߌ߲߬ߠߊ ߝߊ߲߭ ߠߎ߬ ߟߊ߫ ߖߎ߬ߟߊ߬ߦߊ ߛߌߟߊ ߞߊ߲߬ ،ߥߎ߬ߛߎ ߏ߬ ߘߐ߫ ،߲ ߏ߬ ߟߎ߬ ߣߌ߫ ߦߋ߲߬ ߓߊߙߌߓߊߙߌ߫ ߛߌߟߡߊ ߟߎ߬ ߕߘߍ߬ ߖߎ߬ߟߊ߬ߦߊ ߜߋ߲߬ ߞߘߎ߬ ߟߊ߫ ߸ ߏ߬ ߞߙߊ߬ߖߊߥߏ ߝߊ߲߬ߓߊ ߕߘߍ߬ ߛߊߣߌ߲ ߣߌ߫ ߛߓߍߜߟߏ ߣߌ߫ ߘߎ߰ߡߊ߬ ߙߋ߲ ߣߌ߫ ߝߋ߲߫ ߓߘߎߓߘߎ ߟߎ߬ ߟߋ߬ ߘߌ߫ ߸ ߖߐ߲߬ߞߏ ߝߊ߲߬ߞߊ ߕߎ߲߬ ߡߊ߫ ߓߏ߲߬ ߊ߬ ߘߐ߫ ߞߏߛߓߍ߫ ߞߏ߬ߣߵߊ߬ ߕߘߍ߬ ߞߍ߫ ߟߴߊ߬ ߘߐ߫ ،߲ ߞߏ߬ߣߌ߲߬ ߞߊ߬ߦߌ߯ ߝߊ߯ߘߐߞߍ߫ ﴿߁߅﴾ ߸ ߣߌ߫ ߋߙߐߔߎߞߊ ߟߎ߬ ߓߋ߲ߓߊ߫ ߘߏ߫ ߞߏ߫ ߞߙߌߛߑߕߐߝ ߞߐߟߐ߲ߓߎ߫ ߞߊ߬ ߊߡߋߙߌߞߌ߬ ߞߎ߲߬ߠߊߞߊ߬ ߸ߋߙߐߔߎߞߊ߫ ߥߙߎߣߍߦߊߟߊ ߟߎ߬ ߕߊ߯ ߘߊ߫ ߦߋ߲߬ ߘߎ߰ߙߋ߲ ߠߎ߬ ߟߊߖߐ߲߬ߧߊ߫ ߸ ߞߊ߬ ߛߣߍ߬ ߝߘߏ߬ߓߊ ߟߎ߬ ߓߋ߬ ߸ ߒ߬ߓߊ߬ ، ߊ߬ߟߎ߬ ߣߊ߬ ߘߴߊ߬ ߦߋ߫ ߞߏ߫ ߦߋ߲߬ ߘߎ߰ߙߋ߲߬ ߟߊߖߐ߲߬ߧߊ߫ߣߍ߲ ߠߎ߬ ߕߍߣߊ߬ ߛߋ߫ ߟߊ߫ ߞߊ߬ ߓߊ߯ߙߊ߫ ߞߟߏߜߍߟߍ߲ ߓߊ ߟߎ߬ ߞߍ߫ ߦߏ߫ ߊ߬ߟߎ߬ ߡߙߌ ߦߴߊ߬ ߟߊ߫ ߢߊ ߡߍ߲ ߸ ߏ߬ ߞߍ߫ ߌߞߘߐ߫ ߸ߊ߬ߟߎ߬ ߞߊ߬ ߝߎߟߋ߲߫ ߢߊ ߟߋ߬ ߢߌߣߌ߲߫ ߝߙߋߞߋ ߏ߬ ߘߐ߫ ،߲ߏ߬ ߟߋ߬ ߞߍ߫ ߘߊ߫ ߜߟߏ߬ߝߌ߲߬ ߘߋ߲ ߠߎ߬ ߟߊߕߊ߯ߟߌ ߘߌ߫ ߦߋ߲߬ ߖߐ߲߬ߧߊ߬ ߓߟߏ߫ ߡߊ߬. 
ߓߊ߯ߙߊ ߏ߬ ߛߌ߲߬ߝߏ߲߬ߧߊ߬ ߘߊ߫ ߋߙߐߔߎߞߊ ߟߎ߬ ߓߟߏ߫ ߞߵߊ߬ ߞߍ߫ ߝߊ߯ߘߐߞߍ߫ ߛߓߊ߬ ﴿߃﴾ ߖߊ߬ߣߍ߲ ߞߣߐ߫ ߸ ߊ߬ ߞߊ߬ ߞߊ߲߬ ߘߏ߫ ߦߋ߫ ߝߐ߫ ߓߊߘߋ߲ ߠߎ߬ ߦߴߏ߬ ߘߐ߫ ߕߊ߲߬ :
ߊߡߋߙߌߞ ߜߙߋ ߞߎ߲߬ߠߞߊ߬ߟߌ 
ߞߙߌߛߑߕߐߝ ߞߐߟߐ߲ߓߎ߫ 
ߊߡߋߙߌߞ ߞߎ߲߬ߠߞߊ߬ߟߌ :ߘߝߐ߬ ߦߊ߬ߟߊ ߕߎ߬ߢߊ߬ߟߊ߲߬ߘߌ ߓߍ߯ ߓߍ߲߬ ߘߴߊ߬ ߡߊ߬ ߓߌ߬ ߞߏ߫ ߡߊ߲߬ߘߋ߲ ߠߎ߫ ߟߊ߫ ߝߊ߰ߡߊ ߡߍ߲ ߕߐ߮ ߞߏ߫ ߊߓߎߓߊߞߊߙߌ ߝߌߟߊߣߊ߲ ߞߵߏ߬ ߟߋ߬ ߝߟߐ߫ ߕߊ߯ ߘߊ߫ ߊߡߋߙߌߞ ߜߙߋ ߞߊ߲߬ ߓߌ߭ ߡߐ߰ߞߏ߬ߝߐ߬ߕߊ ߓߍ߯ ߢߍ߫ ߸ ߡߊ߲߬ߘߋ߲߬ ߓߎ߬ߞߊߙߌ߬ ߏ߬ ߘߏ߲߬ ߠߊ߫ ߊߡߋߙߌߞ ߕߊ߯ ߝߣߊ߫ ߕߘߍ߬ ߞߎ߲ߝߊ߲ߕߐߦߊ ߣߌ߫ ߞߏߢߊ ߢߌߣߌ߲ ߟߋ߬ ߘߌ߫ ߖߐ، ߞߵߊ߬ ߕߘߍ߬ ߡߐ߱ ߡߍ߲ ߕߐ߮ ߦߋ߫ ߝߐ߫ ߟߊ߫ ߞߌߢߍ߫ ߘߐ߬ߝߐ ߟߎ߬ ߞߣߐ߫ ߛߌߛߊ߲߬ ߞߴߏ߬ ߞߍ߫ ߊߡߋߙߌߞ ߞߎ߲߬ߠߞߊ߬ߓߊ߮ ߘߌ߫ ،߲ ߣߊߟߌ߬ߡߎ߲߫ ߞߙߌߛߑߕߐߝ ߞߐߟߐ߲ߓߎ߫ ߘߌ߫߸ ߏ߬ ߕߘߍ߬ ߍ߲ߘߎ߫ ߖߡߊߣߊ ߟߋ߬ ߢߌߣߌ߲߫ ߠߊ߫ ߏ߬ ߞߎ߬ߟߎ߲߬ߞߎ߬ߟߎ߲߬ߕߐ߬ߟߊ ߝߌߦߋߝߌߦߋߣߍ߲߫ ߠߋ߬ ߕߊ߯ ߘߊ߫ ߓߐ߫ ߊߡߋߙߌߞ ߜߙߋ ߞߎߘߎ߲ ߞߊ߲߬ ߸ ߕߟߋ߬ ߦߙߌߞߊ ߛߏ߲߯ߓߊߟߌ ߞߐ ߘߐ߫ ߟߌ߲߬ߓߊ߲߬ ߡߊ߲ߞߊ߲ ߞߊ߲߬﴿ ߏߛߋߦߊ߲﴾. 
ߞߙߌߛߑߕߐߝ ߞߐߟߐ߲ߓߎ߫ ߏ߬ ߘߏ߲߬ ߠߊ߫ ߕߊ߯ߟߌ ߣߌ߫ ߡߊ߲߬ߘߋ߲߬ ߊߓߎߓߊߞߊߙߌ߫ ߝߌߟߊߣߊ߲ ߕߊ ߕߍߟߊ ߞߊ߬ ߖߊ߲߬ ߸ ߛߌߞߊ ߡߍ߲ ߕߘߍ߬ ߘߝߐ߬ߦߊ߬ߟߊ ߛߌߦߊߡߊ߲߫ ߠߊ߫ ߊߓߎߓߊߞߊߙߌ߫ ߟߊ߫ ߕߊ߯ߟߌ ߞߏ ߘߐ߫ ߸ߏ߬ ߟߋ߬ ߞߏ߫ ߥߊ߯ߕߌ ߏ߬ ߞߎߟߎ߲ ߠߎ߲ ߕߴߛߋ߫ ߞߊ߬ ߟߌ߲߬ߓߊ߲߬ ߡߊ߲ߞߊ߲﴿ ߏߛߋߦߊ߲ ߊߕߑߟߊ߲ߕߌߞ﴾ ߘߐߛߊ߲߬ ߠߊ߫ ߸ ߞߏ߬ߣߌ߲߬ ߓߌ߬ ߘߊ߰ߟߎ߬ߕߌ߮ ߞߏ ߢߊߢߌߣߌ߲ ߠߊ߫ ߘߏ߫ ߞߊ߬ ߝߎ߯ߘߌ ߓߐ߫ ߕߎ߬ߢߊ ߢߊ ߡߊ߫ ߸ ߞߵߊ߬ ߦߌ߬ߘߊ߬ ߞߏ߫ ߡߊ߲߬ߘߋ߲߬ ߡߊ߲ߛߊ ߊߓߎߓߊߞߊߙߌ߫ ߝߌߟߊߣߊ߲ ߕߊ߯ ߘߊ߫ ߟߋ߬ ߞߛߐߞߛߐ߫ ߝߏ߫ ߊߡߋߙߌߞ ߸ ߏ߬ ߘߐ߬ߝߐߦߊ߬ߟߊ ߞߏߢߊ ߢߌߣߌ߲ߠߊ ߘߏ߫ ߟߋ߬﴿ߌߝ߭ߊߝ߭ߊ߫ ߛߍߙߑߕߌߡߊ߫﴾ ߘߌ߫ ߸ ߊߡߙߌߞߌߞߊ ߏ߬ ߞߊ߬ ߛߌߞߊ ߓߐ߫ ߞߌߢߍ߫ ߕߎ߬ߢߊ߬ ߢߌߣߌ߲߫ ߠߊ߫ ߓߍ߯ ߘߐ߫ ߞߐߦߌ߬ߣߊ߬ ߸ ߞߏ߫ ߡߊ߲߬ߘߋ߲߬ ߡߊ߲ߛߊ ߛߋ ߘߊ߫ ߟߋ߬ ߊߡߋߙߌߞ ߝߛߊߦߌ߫ ߸ߞߏ߫ ߕߌߙߌ߲ߠߌ߲ ߘߝߊߣߍ߲߫ ߓߍ߯ ߦߴߏ߬ ߛߙߋߦߊ߫
