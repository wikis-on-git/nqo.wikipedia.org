
'''ߡߊ߬ߡߊ߬ߘߌ߫ ߞߡߊ߬ߙߊ߫''' ߦߋ߫ [[ߖߌ߬ߣߍ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲߬ߠߊ]] (macro-économiste) ߟߋ߬ ߘߌ߫. ߊ߬ ߕߘߍ߬ ߦߋ߫ ߖߊ߯ߓߘߊߟߞߊ (universitaire) ߟߋ߬ ߘߌ߫ ߊ߬ ߣߌ߫ ߖߐ߲ߓߐ߲ߦߊߣߍ߲ ߠߋ߬ ߘߌ߫ ߡߍ߲ ߓߌ߬ߟߊ߬ ߘߊ߫ [[ߗߋߘߊ߫ ߛߊ߲ߘߐߕߊ]] ߟߎ߬ ߘߊߞߘߐ߫ ߜߍߓߏ߲ ߘߋ߬ߙߌ߬ߘߊ߫ ߞߎ߲ߓߊ ߟߎ߬ ߛߘߍߡߊ߲߫ ߠߎ߫ ߘߊߞߘߐ߫߸ ߦߏ߫ [[ߖߌ߬ߣߍ߫ ߞߊ߲ߓߍ߲ ߕߊ߲ߓߊ߲ ߜߍߓߏ߲]] ߣߌ߫ [[ߊߝߙߌߞߌ߬ ߜߍߓߏ߲ ߛߓߊ߬ߕߌ ߞߊ߲ߡߊ߬]] (BAD). 

ߊ߬ ߞߍ߫ ߘߊ߫ [[ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߣߌ߫ ߣߊ߲߬ߝߟߏ߬ߦߊ߬ߟߌ ߞߏߕߌ߮]] ߘߌ߫ ߂߀߁߈ ߘߓߊ߬ߕߊ ߂߆ ߣߌ߫ ߕߎߟߊߝߌ߲ ߅, ߂߀߂߁ ߠߎ߬ ߕߍ߫.

== ߞߊ߲߬ߛߓߍߟߌ ==

=== ߟߊ߬ߞߐ߰ߟߌ ===
ߡߊ߬ߡߊ߬ߘߌ߫ ߞߡߊ߬ߙߊ߫ ߞߊ߬ ߞߊ߬ߙߊ߲ ߛߊ߲ߘߐߕߊ ߖߐ߲ߓߐ߲ ߠߋ߬ ߛߐ߬ߘߐ߲߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߣߌ߫ ߣߊ߲߬ߝߟߏ߬ߦߊ߬ߟߌ ߟߎ߬ ߘߐ߫ [[ߞߐߣߊߞߙߌ߫ ߛߋߒߞߏߟߊߥߙߍ ߘߋ߬ߙߌ߬ߘߊ]] ߟߊ߫ ߁߉߇߁ ߠߊ߫߸ ߏ߬ ߞߍ ߛߊ߲߬ ߛߊ߬ߓߊ ߡߊ߬ ߌߞߐ߫߸ ߞߊ߬ߙߊ߲ ߛߊ߲ߘߐߕߊ ߖߐ߲ߓߐ߲ ߜߍߓߏ߲ ߣߌ߫ ߡߊ߲߬ߕߏ߲߬ߕߍ ߣߊ߲߬ߝߟߏ߬ߦߊ߬ߟߌ ߟߎ߬ ߘߐ߫ ߝߌߣߊߝߙߌߞߊ߬ ߘߋ߬ߙߌ߬ߘߊ ߟߊ߫ [[ߓߞߏߣߌ߫ ߖߊ߯ߓߘߊ]] ߟߊ߫ [[ߡߌߟߊ߲߫]]. ߊ߬ ߓߊ߲ ߘߊ߫ ߞߊ߬ ߞߊ߬ߙߊ߲ ߞߍ߫ [[ߡߊ߲߬ߕߏ߲߬ߕߍ ߣߊ߲߬ߝߟߏ߬ߞߏ ߞߘߐߛߌ߮]] ߘߋ߬ߙߌ߬ߘߊ (FMI) ߟߊ߫ [[ߥߊߛ߭ߌ߲ߕߐ߲߬]] ߁߉߇߇ ߣߌ߫ ߁߉߈߀ ߠߎ߬ ߕߍ߫. 

ߞߵߊ߬ ߕߊ߬ ߁߉߇߂ ߡߊ߬ ߞߵߊ߬ ߛߌ߰ ߁߉߈߀ ߠߊ߫߸ ߊ߬ ߟߊߢߎ߲ߣߍ߲߫ ߕߘߍ߬ ߜߍߓߏ߲ ߛߋߒߞߏߟߦߊ ߓߏߟߏ߲ߝߘߊ ߟߊ߫ [[ߖߊ߯ߓߘߊ ߜ߭ߡߊߟ ߊߓߑߘߍߟ ߣߊߛߍ߯ߙ|ߜ߭ߡߊߟ ߊߓߑߘߍߟ ߣߊߛߍߙ ߛߋߒߞߏߟߦߊߥߙߍ ߘߋ߬ߙߌ߬ߘߊ ߟߊ߫ ߞߐߣߊߞߙߌ߫]].

=== ߤߊߞߟߌߣߊ߲ ===
ߞߵߊ߬ ߕߊ߬ ߁߉߇߁ ߡߊ߬ ߞߊ߬ ߥߴߊ߬ ߛߌ߰ ߁߉߈߅ ߟߊ߫߸ ߡߊ߬ߡߊ߬ߘߌ߫ ߞߡߊ߬ߙߊ߫ ߓߊ߯ߙߊ߫ ߘߊ߫ ߖߌ߬ߣߍ߬ ߞߊ߲ߓߍ߲ ߕߊ߲ߓߊ߲ ߜߍߓߏ߲ ߠߊ߫߸ ߥߊ߯ߕߌ ߏ߬ ߟߋ ߞߵߊ߬ ߕߏ߫ ߊ߫ ߛߋ߫ ߘߊ߫ ߞߍ߫ ߟߊ߫ ߛߓߍߘߊ߫ ߞߎ߲ߕߌ߮ (chef de cabinet) ߘߌ߫ ߞߊ߬ ߓߊ߲߫ ߞߊ߬ ߞߍ߫ ߞߎ߲߬ߠߊ߬ߛߌ߮ ߟߊ߬ߟߌ߰ߟߌ߬ߟߊ߫ ߞߙߍߞߙߍߣߍ߲ ߘߌ߫. 

ߊ߬ߟߋ ߟߋ߬ ߕߘߍ߬ ߦߋ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߓߘߍ߬ߓߘߍ߬ߟߌ ߞߊ߬ߙߊ߲ ߓߏߟߏ߲ߝߘߊ (cellule) ߓߍ߲߬ߢߐ߲߰ߡߊ߬ߟߊ ߘߌ߫ (ߊߝߙߌߞߊ߲ ߞߔߊߛߌߕߋ ߓߎߌߟߑߘߌ߲ߜ߭ ߝߐ߲ߘߋߛ߭ߐ߲߫) ߠߊ߫ ߖߌ߬ߣߍ߫ ߁߉߉߆ ߣߌ߫ ߁߉߉߉ ߟߊ߫߸ ߞߊ߬ ߣߊ߬ ߕߏ߫ ߘߊ߫ ߞߍ߫ ߟߊ߫ ߓߐߒߡߕߊ ߘߌ߫ (PNUD) ߘߊߝߍ߬ ߁߉߉߉ ߣߌ߫ ߂߀߀߀ ߟߎ߫ ߕߍ߫߸ ߊ߬ ߣߌ߫ [[ߏߣߎߛߌߘߊ]] ߟߊ߫ ߁߉߉߉ ߣߌ߫ ߂߀߀߈ ߠߎ߬ ߕߍ߫߸ ߊ߬ ߣߌ߫ ߊߟߏߡߊ߲ ߠߎ߬ ߟߊ߫ ߗ߭ߕߋߖ߭ߍߘ (ZTZ allemand) ߟߊ߫ ߂߀߀߃ ߣߌ߫ ߂߀߀߆ ߟߎ߬ ߕߍ߫.

ߊ߬ ߓߊ߯ߙߊ߫ ߘߊ߫ ߝߣߊ߫ ߂߀߀߂ ߣߌ߫ ߂߀߀߆ ߕߍ߫ ߘߎ߲߬ߘߎ߬ߡߦߊ߬ߟߌ ߓߏߟߏ߲ߝߘߊ ߟߊ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߣߌ߫ ߣߊ߲߬ߝߟߏ߬ߦߊ߬ߟߌ ߞߏߕߌ߯ߘߊ ߟߊ߫. 

ߊ߬ ߕߘߍ߬ ߦߋ߫ ߓߐߒߡߕߊ ߘߌ߫ ߊߝߙߌߞߌ߬ ߜߍߓߏ߲ ߛߓߊ߬ߕߌ ߞߊ߲ߡߊ߬ (BAD) ߟߊ߫ ߂߀߀߅ ߣߌ߫ ߂߀߁߃ ߟߎ߫ ߕߍ߫߸ ߊ߬ ߣߴߊ߬ ߞߊ߬ ߗߋߦߊߟߌ߫ ߛߘߍߡߊ߲߫ ߠߎ߫ ߞߍ߫ [[ߖߌ߬ߣߍ߫]] ߣߌ߫ ߝߘߊ߬ߝߌ߲߬ ߖߡߊ߬ߣߊ߬ ߛߘߍߡߊ߲߫ ߠߎ߫ ߘߐ߫ ߦߏ߫ [[ߡߊ߬ߙߐߞߎ߬]]߸ [[ߡߏߙߌߕߊߣߌ߲߫]]߸ [[ߛߣߍ߬ߜ߭߭߭ߊߟߌ߫]]߸ [[ߜ߭ߊߓߐ߲߫]]߸ [[ߗߊߘ]]߸ [[ߕߎߣߛߌ߫]]߸ [[ߜߙߋߞߎ߲߫ ߝߙߌߛߌ|ߞߊߔ-ߝ߭ߍߙߕ]]߸ ߊ߬ ߣߌ߫ [[ߡߘߊߜ߭ߊߛߑߞߊߙ]]. 

ߊ߬ ߕߐ߯ߦߊ߫ ߘߊ߫ ߞߵߊ߬ ߞߍ߫ [[ߖߌ߬ߣߍ߫ ߟߊ߬ߛߌ߰ߘߋ߲]] ߘߌ߫ [[ߥߙߏ߬ߘߎ߰ ߊߝߙߌߞߌ߬]]߸ ߊ߬ ߣߴߊ߬ ߕߘߍ߬ ߦߋ߫ ߖߡߊߣߊ߫ ߉ ߜߘߍ߫ ߟߎ߫ ߟߊ߫ ߓߌ߬ߟߊ ߘߐ߫ [[ߊߝߙߌߞߌ߬ ߥߙߏ߬ߘߎ߮]] ߘߐ߫. ߊ߬ ߞߊ߬ ߗߋߘߊ ߏ߬ ߡߙߊ߬ ߤߊ߲߯ ߞߊ߬ ߥߴߊ߬ ߛߌ߰ ߂߀߁߈ ߠߊ߫߸ ߊ߬ ߞߍ߫ ߘߊ߫ ߖߌ߬ߣߍ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߞߏߕߌ߮ ߘߌ߫ ߛߊ߲߭ ߏ߬ ߟߋ ߟߊ߫.

== ߞߏߕߌ߮ ==
ߊ߬ ߕߐ߯ߦߊ߫ ߘߊ߫ ߞߊ߲ߕߌ߯ [[ߊߟߌߝߊ߫ ߞߐ߲ߘߍ߫]] ߓߟߏ߫ ߞߵߊ߬ ߞߍ߫ [[ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߣߌ߫ ߣߊ߲߬ߝߟߏ߬ߦߊ߬ߟߌ ߞߏߕߌ߮]] ߘߌ߫ [[ߞߊ߬ߛߏ߬ߙߌ߫ ߟߊ߫ ߞߎ߲߬ߠߊ߬ߛߌ߯]] ߁߭ ߣߌ߫ ߂߲ ߠߎ߬ ߘߐ߫ ߘߓߊ߬ߕߊ ߂߆\߂߀߁߈ ߣߌ߫ ߕߎߟߊߝߌ߲ ߅\߂߀߂߁ ߠߎ߬ ߕߍ߫.

== ߘߎ߲߬ߘߎ߬ߡߊ߬ ߞߏ ߟߎ߬ ==
ߘߋ߲߫ ߣߊ߯ߣߌ߲߫ ߠߎ߫ ߟߋ߬ ߦߋ߫ ߡߊ߬ߡߊ߬ߘߌ߫ ߞߡߊ߬ߙߊ߫ ߓߟߏ߫߸ ߘߋ߲ߡߛߏ߫ ߞߋߟߋ߲߫ ߦߋ߫ ߡߍ߲ ߠߎ߬ ߘߐ߫.

== ߟߊ߬ߥߊ߲߬ߞߊ߬ߟߌ ߟߎ߬ ==

* ߂߀߀߄: ߖߌ߬ߣߍ߫ ߝߊ߬ߘߊ߲߬ߞߊ ߡߙߊ߬ߟߌ ߘߍ߬ߘߐ߬ߞߏ ߣߌ߫ ߟߊ߬ߓߌ߬ߟߊ߬ߟߌ (߁߉߅߈-߁߉߉߈)

* ߂߀߁߀: ߖߌ߬ߣߍ߫ ߥߊ߫ ߕߐ߫ ߡߌ߲߫؟

* ߂߀߁߅: ߖߌ߬ߣߍ߬ ߟߊߛߓߊ߬ߕߌ ߞߏ߲ߢߌ߲.

== ߦߟߌߣߐ ߣߌ߫ ߦߟߌߡߊߛߙߋ ߟߎ߬ ==

== ߞߐߞߊ߲߫ ߛߘߌߜߋ߲ ߠߎ߬ ==
ߥߞߌߡߋߘߌߦߊ ߖߊ߬ߕߋ߬ߘߐ߬ߛߌ߰ ߜߘߍ ߟߎ߬ ߘߐ߫: 

* [[ߡߊ߬ߡߊ߬ߘߌ߫ ߞߡߊ߬ߙߊ߫]]߸ ߥߞߌߡߋߘߌߦߊ ߞߐߡߐ߲ߛ ߞߊ߲߬

*
[[ߦߌߟߡߊ:ߞߊ߬ ߡߏߦߌ߫ ߞߐߣߊߞߙߌ߫]]
[[ߦߌߟߡߊ:ߞߊ߬ ߡߏߦߌ߫ ߁߉߄߃ ߟߊ߫]]
[[ߦߌߟߡߊ:ߖߌ߬ߣߍ߫ ߣߊ߲߬ߝߟߏ߬ߦߊ߬ߟߌ ߞߏߕߌ߮]]
[[ߦߌߟߡߊ:ߖߌ߬ߣߍ߫ ߡߊ߬ߞߐ߬ߙߐ߲߬ߞߐ߬ߙߐ߲߬ߠߌ߲ ߞߏߕߌ߮]]
[[ߦߌߟߡߊ:ߖߌ߬ߣߍ߫ ߞߏߕߌ߮]]
